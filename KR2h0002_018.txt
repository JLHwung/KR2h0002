# -*- mode: mandoku-view; -*-
#+TITLE: 通鑑總類
#+DATE: 2015-08-24 22:36:57.597430
#+PROPERTY: ID KR2h0002
#+PROPERTY: BASEEDITION WYG    
#+PROPERTY: JUAN 卷十八上
<pb:KR2h0002_WYG_018-1a>¶
欽定四庫全書¶
　通鑑緫𩔖卷十八上　　　　宋　沈樞　撰¶
　　循吏門¶
　　　漢黃霸獨用寛和爲名¶
本始元年初上官桀與霍光争權光旣誅桀遂遵武帝¶
法度以刑罰痛繩羣下由是俗吏皆尚嚴酷以爲能而¶
河南太守丞黃霸獨用寛和爲名宣帝在民間時知百¶
姓苦吏急也聞霸持法平乃召以爲廷尉正數決疑獄¶
<pb:KR2h0002_WYG_018-1b>¶
庭中稱平¶
　　　漢世良吏於是爲盛¶
地節二年宣帝興于閭閻知民事之囏難霍光旣薨始¶
親政事厲精爲治五日一聽事自丞相已下各奉職奏¶
事敷奏其言考試功能侍中尚書功勞當遷及有異善¶
厚加賞賜至于子孫終不改易樞機周密品式備具上¶
下相安莫有茍且之意及拜刺史守相輒親見問觀其¶
所由退而考察所行以質其言有名實不相應必知其¶
<pb:KR2h0002_WYG_018-2a>¶
所以然常稱曰庶民所以安其田里而亡歎息愁恨之¶
心者政平訟理也與我共此者其唯良二千石乎以為¶
太守吏民之本數變易則下不安民知其將乆不可欺¶
㒺乃服從其教化故二千石有治理效輒以璽書勉厲¶
増秩賜金或爵至關内侯公卿缺則選諸所表以次用¶
之是故漢世良吏於是爲盛稱中興焉¶
　　　龔遂以便宜治渤海¶
四年北海太守廬江朱邑以治行第一入爲大司農渤¶
<pb:KR2h0002_WYG_018-2b>¶
海太守龔遂入爲水衡都尉先是渤海左右郡歲飢盗¶
賊並起二千石不能禽制宣帝選能治者丞相御史舉¶
龔遂宣帝拜爲渤海太守召見問何以治渤海息其盗¶
賊對曰海瀕遐遠不霑聖化其民困於饑寒而吏不恤¶
故使陛下赤子盗弄陛下之兵於潢池中耳今欲使臣¶
勝之邪將安之也宣帝曰選用賢良固欲安之也遂曰¶
臣聞治亂民猶治亂繩不可急也唯緩之然後可治臣¶
願丞相御史且無拘臣以文法得一切便宜從事宣帝¶
<pb:KR2h0002_WYG_018-3a>¶
許焉加賜黄金贈遣乘傳至渤海界郡聞新太守至發¶
兵以迎遂皆遣還移書敕屬縣悉罷逐捕盗賊吏諸持¶
鉏鉤田器者皆爲良民吏毋得問持兵者乃爲賊遂單¶
車獨行至府盗賊聞遂教令即時解散棄其兵弩而持¶
鉤鉏於是悉平民安土樂業遂乃開倉廩假貧民選用¶
良吏尉安牧養焉遂見齊俗奢侈好末技不田作乃躬¶
率以儉約勸民務農桑各以口率種樹畜養民有帶持¶
刀劒者使賣劒買牛賣刀買犢曰何爲帶牛佩犢勞來¶
<pb:KR2h0002_WYG_018-3b>¶
循行郡中皆有畜積獄訟止息¶
　　　前有召父後有杜母¶
建武七年南陽太守杜詩政治清平興利除害百姓便¶
之又修治陂池廣拓土田郡内比室殷足時人方於召¶
信臣南陽爲之語曰前有召父後有杜母¶
　　　張堪爲政樂不可支¶
十五年騎都尉張堪領杜茂營擊破匈奴於髙柳拜堪¶
漁陽太守堪視事八年匈奴不敢犯塞勸民耕稼以致¶
<pb:KR2h0002_WYG_018-4a>¶
殷富百姓歌曰桑無附枝麥穗兩歧張君爲政樂不可¶
支¶
　　　光武歎劉昆乃長者之言¶
二十二年初陳留劉昆爲江陵令縣有火災昆向火叩¶
頭火尋滅後爲𢎞農太守虎皆負子度河光武聞而異¶
之徴昆爲光禄勲光武問昆曰前在江陵反風滅火後¶
守𢎞農虎北度河行何德政而致是事對曰偶然耳左¶
右皆笑光武歎曰此乃長者之言也顧命書諸䇿¶
<pb:KR2h0002_WYG_018-4b>¶
　　　宋均去姦貪進忠善¶
永平七年以東海相宋均爲尚書令初均爲九江太守¶
五日一聽事悉省掾史閉督郵府内屬縣無事百姓安¶
業九江舊多虎暴常募設檻穽而猶多傷害均下記屬¶
縣曰夫江淮之有猛獸猶北土之有雞豚也今爲民害¶
咎在殘吏而勞勤張捕非憂恤之本也其務退姦貪思¶
進忠善可一去檻穽除削課制其後無復虎患明帝聞¶
均名故任以樞機均謂人曰國家喜文法廉吏以爲足¶
<pb:KR2h0002_WYG_018-5a>¶
止姦也然文吏習爲欺謾而廉吏清在一己無益百姓¶
流亾盗賊爲害也均欲叩頭爭之時未可改也乆將自¶
苦之乃可言耳未及言會遷司𨽻校尉後明帝聞其言¶
追善之¶
　　　廉范不禁夜作以便民¶
建初六年廉范遷蜀郡太守成都民物豐盛邑宇逼側¶
舊制禁民夜作以防火災范乃毁削先令但嚴使儲水¶
而已百姓以爲便歌之曰廉叔度來何暮不禁火民安¶
<pb:KR2h0002_WYG_018-5b>¶
作昔無襦今五袴¶
　　　章帝以苛刻輕重戒吏治¶
元和二年詔三公曰夫俗吏矯飾外貌似是而非朕甚¶
厭之甚苦之安静之吏悃愊無華日計不足月計有餘¶
如襄城令劉芳吏民同聲謂之不煩雖未有它異斯亦¶
殆近之矣夫以苛爲察以刻爲明以輕爲德以重爲威¶
四者或興則下有怨心吾詔書數下冠盖接道而吏不¶
加治民或失職其咎安在勉思舊令稱朕意焉¶
<pb:KR2h0002_WYG_018-6a>¶
　　　班超以嚴急戒任尚¶
永和十四年班超被徴以戊巳校尉任尚代爲都䕶尚¶
謂超曰君侯在外國三十餘年而小人猥承君後任重¶
慮淺宜有以誨之超曰年老失智君數當大位豈班超¶
所能及哉必不得已願進愚言塞外吏士本非孝子順¶
孫皆以罪過徙補邊屯而蠻夷懷鳥獸之心難養易敗¶
今君性嚴急水清無大魚察政不得下和宜蕩佚簡易¶
寛小過總大綱而已超去後尚私謂所親曰我以班君¶
<pb:KR2h0002_WYG_018-6b>¶
當有竒䇿今所言平平耳尚後竟失邊和如超所言¶
　　　唐陸象先不施箠撻以示威¶
開元九年蒲州刺史陸象先政尚寛簡吏民有罪多曉¶
諭遣之州録事言於象先曰明公不施箠撻何以示威¶
象先曰人情不遠此屬豈不解吾言邪必欲箠撻以示¶
威當從汝始録事慙而退象先嘗謂人曰天下本無事¶
但庸人擾之耳茍清其源何憂不治¶
　　　陽城撫字心勞徵科政拙¶
<pb:KR2h0002_WYG_018-7a>¶
貞元十四年太學生薛約師事司業陽城坐言事徙連¶
州城送之郊外德宗以城黨罪人左遷城道州刺史城¶
治民如治家州之賦稅不登觀察使數加誚讓城自署¶
其考曰撫字心勞徵科政拙考下下觀察使遣判官督¶
其賦至州城先自囚於獄判官大驚馳入謁城於獄曰¶
使君何罪某奉命來候安否耳留一二日未去城不復¶
歸館門外有故門扇横地城晝夜坐卧其上判官不自¶
安辭去其後又遣他判官徃按之他判官載妻子中道¶
<pb:KR2h0002_WYG_018-7b>¶
逸去¶
　　　宣宗命杜牧撰韋丹遺愛碑¶
大中三年宣宗與宰相論元和循吏孰爲第一周墀曰¶
臣嘗守土江西聞觀察使韋丹功徳被於八州没四十¶
年老稚歌思如丹尚存宣宗詔史館修撰杜牧撰丹遺¶
愛碑以紀之仍擢其子河陽觀察判官宙爲御史¶
　　　後漢劉審交治汝州有仁政¶
乾祐三年汝州奏防禦使劉審交卒吏民詣闕上書以¶
<pb:KR2h0002_WYG_018-8a>¶
審交有仁政乞留塟汝州得奉事其丘壟詔許之州人¶
相與聚哭而葬之爲立祠歲時享之太師馮道曰吾甞¶
爲劉君僚佐觀其爲政無以踰人非能減其租賦除其¶
繇役也但推公廉慈愛之心以行之耳此亦衆人所能¶
爲但它人不為而劉公獨爲之故汝人愛之如此使天¶
下二千石皆效其所爲何患得民不如劉君哉¶
　　能吏門¶
　　　漢虞詡爲朝歌長平盗賊¶
<pb:KR2h0002_WYG_018-8b>¶
永初四年鄧隲惡虞詡欲以吏法中傷之會朝歌賊寗¶
季等數千人攻殺長吏屯聚連年州郡不能禁乃以詡¶
爲朝歌長故舊皆弔之詡笑曰事不避難臣之職也不¶
遇槃根錯節無以别利器此乃吾立功之秋也始到謁¶
河内太守馬稜稜曰君儒者當謀謨廟堂乃在朝歌甚¶
爲君憂之詡曰此賊犬羊相聚以求温飽耳願明府不¶
以爲憂稜曰何以言之詡曰朝歌者韓魏之郊背大行¶
臨黃河去敖倉不過百里而青冀之民流亾萬數賊不¶
<pb:KR2h0002_WYG_018-9a>¶
知開倉招衆劫庫兵守成臯斷天下右臂此不足憂也¶
今其衆新盛難與争鋒兵不猒權願寛假轡䇿勿令有¶
所拘閡而已及到官設三科以募求壯士自掾史以下¶
各舉所知其攻劫者為上傷人偷盗者次之不事家業¶
者爲下收得百餘人詡為饗會悉貰其罪使入賊中誘¶
令劫掠乃伏兵以待之遂殺賊數百人又濳遣貧人能¶
縫者傭作賊衣以采線縫其裾有出市里者吏輒禽之¶
賊由是駭散咸稱神明縣境皆平¶
<pb:KR2h0002_WYG_018-9b>¶
　　　虞詡擊破羌虜一郡遂安¶
元初二年太后聞虞詡有將帥之略以為武都太守羌¶
衆數千遮詡於陳倉崤谷詡即停軍不進而宣言上書¶
請兵須到當發羌聞之乃分鈔傍縣詡因其兵散日夜¶
進道兼行百餘里令吏士各作兩竈日増倍之羌不敢¶
逼或問曰孫臏減竈而君增之兵法日行不過三十里¶
以戒不虞而今日且二百里何也詡曰虜衆多吾兵少¶
徐行則易為所及速進則彼所不測虜見吾竈日増必¶
<pb:KR2h0002_WYG_018-10a>¶
謂郡兵来迎衆多行速必憚追我孫臏見弱吾今示强¶
勢有不同故也既到郡兵不滿三千而羌衆萬餘攻圍¶
赤亭數十日詡乃令軍中强弩勿發而濳發小弩羌以¶
爲矢力弱不能至并兵急攻詡於是使二十强弩共射¶
一人發無不中羌大震退詡因出城奮擊多所傷殺明¶
日悉陳其兵衆令從東郭門出北郭門入貿易衣服囘¶
轉數周羌不知其數更相恐動詡計賊當退乃濳遣五¶
百餘人於淺水設伏候其走路虜果大犇因掩擊大破¶
<pb:KR2h0002_WYG_018-10b>¶
之斬獲甚衆賊由是敗散詡乃占相地勢築營壁百八¶
十所招還流亡假賑貧民開通水運詡始到郡榖石千¶
鹽石八千見户萬三千視事三年米石八十鹽石四百¶
民増至四萬餘户人足家給一郡遂安¶
　　　宋長沙王鎮壽陽遂為盛藩¶
元嘉七年以長沙王義欣爲豫州刺史鎮壽陽壽陽土¶
荒民散城郭頽敗盗賊公行義欣隨宜經理境内安業¶
道不拾遺城府完實遂為盛藩芍陂乆廢義欣修治隄¶
<pb:KR2h0002_WYG_018-11a>¶
防引渒水入陂漑田萬餘頃無復旱災¶
　　廉吏門¶
　　　漢孔奮在姑臧力行清潔¶
建武十二年光武詔竇融與五郡太守入朝融等奉詔¶
而行官屬賔客相隨姑臧長孔奮爲武都郡丞姑臧在¶
河西最為富饒天下未定士多不修檢操居縣者不盈¶
數月輒致豐積奮在職四年力行清潔爲衆人所笑以¶
為身處脂膏不能自潤及從融入朝諸守令財貨連轂¶
<pb:KR2h0002_WYG_018-11b>¶
彌竟川澤唯奮無資單車就路光武以是賞之¶
　　　楊震以清白遺子孫¶
永初四年鄧隲在位頗能推進賢士楊震孤貧好學明¶
歐陽尚書通達博覽諸儒為之語曰關西孔子楊伯起¶
教授二十餘年不答州郡禮命衆人謂之晩暮而震志¶
愈篤隲聞而辟之時震年已五十餘累遷荆州刺史東¶
萊太守當之郡道經昌邑故所舉荆州茂才王宻為昌¶
邑令夜懷金十斤以遺震震曰故人知君君不知故人¶
<pb:KR2h0002_WYG_018-12a>¶
何也宻曰暮夜無知者震曰天知地知我知子知何謂¶
無知者宻愧而出後轉涿郡太守性公廉子孫常蔬食¶
歩行故舊或欲令為開産業震不肯曰使後世稱為清¶
白吏子孫以此遺之不亦厚乎¶
　　　西魏裴俠清慎為天下最¶
梁大同九年魏諸牧守其謁丞相宇文泰泰命河北太¶
守裴俠别立謂諸牧守曰裴俠清慎奉公為天下最有¶
如俠者可與俱立衆黙然無敢應者泰乃厚賜俠朝野¶
<pb:KR2h0002_WYG_018-12b>¶
歎服號為獨立君¶
　　　唐髙季輔乞優給俸禄後責吏貪¶
貞觀八年中書舍人髙季輔上言外官卑品猶未得禄¶
饑寒切身難保清白今倉廩浸實宜量加優給然後可¶
責以不貪嚴設科禁¶
　　贓吏門(酷吏門附/)¶
　　　漢歐陽歙坐贓罪下獄死¶
建武十五年大司徒歐陽歙坐前為汝南太守度田不¶
<pb:KR2h0002_WYG_018-13a>¶
實贓罪千餘萬下獄歙世授尚書八世為博士諸生守¶
闕為歙求哀者千餘人至有自髠剔者平原禮震年十¶
七求代歙死光武竟不赦歙死獄中¶
　　　蘇章按故人姦贓¶
漢安元年蘇章為冀州刺史有故人為清河太守章行¶
部欲案其姦贓乃請太守為設酒肴陳平生之好甚歡¶
太守喜曰人皆有一天我獨有二天章曰今夕蘇孺文¶
與故人飲者私恩也明日冀州刺史案事者公法也遂¶
<pb:KR2h0002_WYG_018-13b>¶
舉正其罪州境肅然¶
　　　李膺按羊元羣贓汙之罪¶
延熺八年宛陵大姓羊元羣罷北海郡贓汙狼藉郡舍¶
溷軒有竒巧亦載之以歸河南尹李膺表按其罪元羣¶
行賂宦官膺竟反坐¶
　　　北魏主詔民得告守令以警貪吏¶
宋元嘉十四年魏世祖以民官多貪詔吏民得舉告守¶
令不如法者於是姦猾専求牧宰之失廹脅在位横於¶
<pb:KR2h0002_WYG_018-14a>¶
閭里而長吏咸降心待之貪縱如故¶
　　　何尚之極陳庾炳之受賂之過¶
二十五年初劉湛既誅庾炳之遂見寵任累遷吏部尚¶
書勢傾朝野炳之無文學性强急輕淺既居選部好詬¶
詈賔客且多納貨賂士大夫皆惡之炳之留令史二人¶
宿於私宅為有司所糾文帝薄其過欲不問僕射何尚¶
之因極陳炳之之短曰炳之見人有燭盤佳驢無不乞¶
匄選用不平不可一二交結朋黨構扇是非亂俗傷風¶
<pb:KR2h0002_WYG_018-14b>¶
過於范&KR0929;所少賊一事耳縱不加罪故宜出之文帝欲¶
以炳之為丹陽尹尚之曰炳之蹈罪負恩方復有尹京¶
赫赫之授乃更成其形勢也古人云無賞無罰雖堯舜¶
不能為治歴觀古今未有衆過藉藉受貨數百萬更得¶
髙官厚禄如炳之者也文帝乃免炳之官以徐湛之為¶
丹陽尹¶
　　　北魏元暉盧昶號餓虎饑鷹¶
梁天監五年魏右衛将軍元暉與侍中盧昶皆有寵於¶
<pb:KR2h0002_WYG_018-15a>¶
世宗而貪縱時人謂之餓虎將軍饑鷹侍中暉尋遷吏¶
部尚書用官皆有定價大郡二千匹次郡下郡逓減其¶
半餘官各有等差選者謂之市曹¶
　　　唐裴矩諌殺受賂之吏¶
武德九年太宗患吏多受賕宻使左右試賂之有司門¶
令史受絹一匹太宗欲殺之民部尚書裴矩諌曰為吏¶
受賂罪誠當死但陛下使人遺之而受乃䧟人於法也¶
恐非所謂道之以徳齊之以禮太宗恱召文武五品以¶
<pb:KR2h0002_WYG_018-15b>¶
上告之曰裴矩能當官力争不為面從儻毎事皆然何¶
憂不治臣光曰古人有言君明臣直裴矩佞於隋而¶
忠於唐非其性之有變也君惡聞其過則忠化為佞君¶
樂聞直言則佞化為忠是知君者表也臣者景也表動¶
則景隨矣¶
　　　太宗賜絹愧貪吏¶
貞觀元年右驍衛大將軍長孫順德受人餽絹事覺太¶
宗曰順德果能有益國家朕與之共有府庫耳何至貪¶
<pb:KR2h0002_WYG_018-16a>¶
冒如是乎猶惜其有功不之罪但於殿庭賜絹數十匹¶
大理少卿胡演曰順徳枉法受財罪不可赦奈何復賜¶
之絹太宗曰彼有人性得絹之辱甚於受刑如不知愧¶
一禽獸耳殺之何益¶
　　　李義府專以賣官為事¶
龍朔二年右相河間郡公李義府典選恃中宫之勢專¶
以賣官為事銓綜無次怨讟盈路髙宗頗聞之從容謂¶
義府曰卿子及壻多為非法卿宜戒之義府勃然變色¶
<pb:KR2h0002_WYG_018-16b>¶
殊不引咎緩歩而去髙宗由是不恱望氣者杜元紀謂¶
義府所居第有獄氣宜積錢二十萬緡以厭之義府信¶
之聚歛尤急或告義府隂有異圖又遣其子右司議郎¶
津召長孫无忌之孫延受其錢七百緡除延司津監倉¶
曹參軍楊行頴告之乃下義府獄遣司刑太常伯劉祥¶
道鞫之事皆有實詔義府除名流嶲州朝野莫不稱慶¶
　　　張嘉祐贓發累嘉貞¶
開元十一年張說與張嘉貞不平會嘉貞弟金吾將軍¶
<pb:KR2h0002_WYG_018-17a>¶
嘉祐贓發說勸嘉貞素服待罪於外明皇左遷嘉貞幽¶
州刺史¶
　　　程行湛乞禁錮酷吏子孫¶
十三年御史大夫程行湛奏周朝酷吏來俊臣等二十¶
三人情狀尤重子孫請皆禁錮傅遊藝等四人差輕子¶
孫不聽近任明皇從之¶
　　　裴耀卿諌明皇杖贓吏¶
二十五年夷州刺史楊濬坐贓當死明皇命杖之六十¶
<pb:KR2h0002_WYG_018-17b>¶
流古州左丞相裴耀卿上疏以為決杖贖死恩則甚優¶
解體受笞事頗爲辱止可施之徒𨽻不當及於士人明¶
皇從之¶
　　　張渉薛邕繼以贓敗¶
建中元年徳宗初即位踈斥宦官親任朝士而張渉以¶
儒學入侍薛邕以文雅登朝繼以贓敗宦官武將得以¶
藉口曰南牙文臣贓動至巨萬而謂我曹濁亂天下豈¶
非欺㒺邪於是德宗心始疑不知所倚仗矣¶
<pb:KR2h0002_WYG_018-18a>¶
　　謀臣門¶
　　　漢蕭何勸漢王王漢中¶
元年項羽立沛公爲漢王漢王怒欲攻羽周勃灌嬰樊¶
噲皆勸之蕭何諌曰雖王漢中之惡不猶愈於死乎漢¶
王曰何為乃死也何曰今衆弗如百戰百敗不死何為¶
夫能詘於一人之下而信於萬乗之上者湯武是也臣¶
願大王王漢中養其民以致賢人收用巴蜀還定三秦¶
天下可圖也漢王曰善乃遂就國¶
<pb:KR2h0002_WYG_018-18b>¶
　　　張良爲畫策臣¶
二年張良自韓間行歸漢漢王以為成信侯良多病未¶
嘗特將常為畫䇿臣時時從漢王¶
　　　董公說漢王爲義帝發喪¶
漢王南渡平隂津至洛陽新城三老董公遮説王曰臣¶
聞順徳者昌逆徳者亡兵出無名事故不成故曰明其¶
為賊敵乃可服項羽為無道放殺其主天下之賊也夫¶
仁不以勇義不以力大王宜率三軍之衆爲之素服以¶
<pb:KR2h0002_WYG_018-19a>¶
告諸侯而伐之則四海之内莫不仰徳此三王之舉也¶
於是漢王爲義帝發喪袒而大哭哀臨三日發使告諸¶
侯曰天下共立義帝北面事之今項羽放殺義帝江南¶
大逆無道寡人悉發闗中兵收三河士南浮江漢以下¶
願從諸侯王擊楚之殺義帝者¶
　　　薛公知黥布出下計¶
十一年淮南王布反汝隂侯滕公召故楚令尹薛公問¶
之令尹曰是固當反滕公曰上裂地而封之疏爵而王¶
<pb:KR2h0002_WYG_018-19b>¶
之其反何也令尹曰往年殺彭越前年殺韓信此三人¶
者同功一體之人也自疑禍及身故反耳滕公言之髙¶
帝髙帝乃召見問薛公薛公對曰布反不足怪也使布¶
出於上計山東非漢之有也出於中計勝敗之數未可¶
知也出於下計陛下安枕而卧矣髙帝曰何謂上計對¶
曰東取呉西取楚并齊取魯傳檄燕趙固守其所山東¶
非漢之有也何謂中計東取呉西取楚并韓取魏據敖¶
倉之粟塞成臯之口勝敗之數未可知也何謂下計東¶
<pb:KR2h0002_WYG_018-20a>¶
取呉西取下蔡歸重於越身歸長沙陛下安枕而卧漢¶
無事矣髙帝曰是計將安出對曰出下計髙帝曰何謂¶
廢上中計而出下計對曰布故驪山之徒也自致萬乘¶
之主此皆爲身不顧後爲百姓萬世慮者也故曰出下¶
計髙帝曰善封薛公千戸¶
　　　陸賈説陳平交驩太尉¶
髙后七年陳平患諸吕力不能制恐禍及已嘗燕居深¶
念陸賈往直入坐曰足下極富貴無欲矣然有憂念不¶
<pb:KR2h0002_WYG_018-20b>¶
過患諸吕少主耳陳平曰然爲之奈何陸生曰天下安¶
注意相天下危注意將將相和調則士豫附天下雖有¶
變權不分為社稷計在兩君掌握耳君何不交驩太尉¶
深相結因為陳平畫吕氏數事陳平用其計乃以五百¶
金爲絳侯壽厚具樂飲太尉報亦如之兩人深相結吕¶
氏謀益衰¶
　　　鼂錯説景帝侵削七國¶
前三年初鼂錯所更令三十章諸侯讙譁錯父聞之從¶
<pb:KR2h0002_WYG_018-21a>¶
頴川來謂錯曰上初即位公為政用事侵削諸侯疏人¶
骨肉口語多怨公何為也錯曰固也不如此天子不尊¶
宗廟不安父曰劉氏安矣而鼂氏危吾去公歸矣遂飲¶
藥死曰吾不忍見禍逮身後十餘日呉楚七國俱反以¶
誅錯爲名¶
　　　大司馬與鄧禹定計議¶
更始元年大司馬秀至河北所過郡縣考察官吏黜陟¶
能否平遣囚徒除王莽苛政復漢官名吏民喜恱争持¶
<pb:KR2h0002_WYG_018-21b>¶
牛酒迎勞秀皆不受南陽鄧禹杖策追秀及於鄴秀曰¶
我得専封拜生逺來寜欲仕乎禹曰不願也秀曰即如¶
是何欲為禹曰但願明公威徳加於四海禹得効其尺¶
寸垂功名於竹帛耳秀笑因留宿閒語禹進説曰今山¶
東未安赤眉青犢之屬動以萬數更始既是常才而不¶
自聽斷諸將皆庸人崛起志在財幣争用威力朝夕自¶
快而已非有忠良明智深慮逺圖欲尊主安民者也明¶
公素有盛徳大功爲天下所嚮服軍政齊肅賞罰明信¶
<pb:KR2h0002_WYG_018-22a>¶
爲今之計莫如延攬英雄務恱民心立髙祖之業救萬¶
民之命以公而慮天下不足定也秀大恱因令禹常宿¶
止於中與定計議毎任使諸將多訪於禹皆當其才¶
　　　馬援聚米指畫形勢¶
建武八年光武自將征隗囂光禄勲郭憲諌曰東方初¶
定車駕未可逺征乃當車㧞佩刀以斷車靷光武不從¶
西至漆諸將多以王師之重不宜逺入險阻計未決光¶
武召馬援問之援因說隗囂將帥有土崩之勢兵進有¶
<pb:KR2h0002_WYG_018-22b>¶
必破之狀又於光武前聚米為山谷指畫形勢開示衆¶
軍所從道徑往來分析昭然可曉光武曰虜在吾目中¶
矣¶
　　　郭嘉陳袁紹十敗曹公十勝¶
建安二年袁紹與曹操書辭語驕慢操謂荀彧郭嘉曰¶
今將討不義而力不敵何如對曰劉項之不敵公所知¶
也漢祖唯智勝項羽故羽雖强終為所禽今紹有十敗¶
公有十勝紹雖强無能為也紹繁禮多儀公體任自然¶
<pb:KR2h0002_WYG_018-23a>¶
此道勝也紹以逆動公奉順以率天下此義勝也桓靈¶
以來政失於寛紹以寛濟寛故不攝公糾之以猛而上¶
下知制此治勝也紹外寛内忌用人而疑之所任唯親¶
戚子弟公外易簡而内機明用人無疑唯才所宜不間¶
遠近此度勝也紹多謀少決失在後事公得䇿輒行應¶
變無窮此謀勝也紹髙議揖讓以收名譽士之好言飾¶
外者多歸之公以至心待人不為虚美士之忠正逺見¶
而有實者皆願為用此德勝也紹見人饑寒恤念之形¶
<pb:KR2h0002_WYG_018-23b>¶
於顔色其所不見慮或不及公於目前小事時有所忽¶
至於大事與四海接恩之所加皆過其望雖所不見慮¶
無不周此仁勝也紹大臣争權讒言惑亂公御下以道¶
浸潤不行此明勝也紹是非不可知公所是進之以禮¶
所不是正之以法此文勝也紹好為虚勢不知兵要公¶
以少克衆用兵如神軍人恃之敵人畏之此武勝也操¶
笑曰如卿所言孤何徳以堪之¶
　　　袁紹不用田豐言爲曹操所敗¶
<pb:KR2h0002_WYG_018-24a>¶
五年曹操還軍官渡袁紹乃議攻許田豐曰曹操既破¶
劉備則許下非復空虚且操善用兵變化無方衆雖少¶
未可輕也今不如以久持之將軍據山河之固擁四州¶
之衆外結英雄内修農戰然後簡其精鋭分爲竒兵乘¶
虚迭出以擾河南使敵疲於犇命民不得安業我未勞¶
而彼已困不及三年可坐克也今釋廟勝之策而決成¶
敗於一戰若不如志悔無及也紹不從進軍黎陽遣其¶
將顔良攻劉延於白馬曹操北救劉延良來逆戰操使¶
<pb:KR2h0002_WYG_018-24b>¶
張遼闗侯先登擊之侯望見良麾葢策馬刺良於萬衆¶
之中斬其首而還紹軍莫能當者遂解白馬之圍操還¶
軍官渡出兵與袁紹戰不勝復還堅壁操衆少糧盡士¶
卒疲乏與荀彧書議欲還許彧報曰紹悉衆聚官渡欲¶
與公決勝敗今榖食雖少未若楚漢在滎陽成臯間也¶
是時劉項莫肯先退者以為先退則勢屈也公以十分¶
居一之衆畫地而守之搤其喉而不得進已半年矣情¶
見勢竭必將有變此用竒之時不可失也操乃堅壁持¶
<pb:KR2h0002_WYG_018-25a>¶
之會許攸家犯法審配收繫之攸怒遂犇操謂操曰公¶
孤軍獨守外無救援而糧榖已盡此危急之日也袁氏¶
輜重萬餘乗在故市烏巢屯軍無嚴備若以輕兵襲之¶
不意而至燔其積聚不過三日袁氏自敗也操大喜乃¶
自將歩騎五千人皆用袁軍旗幟銜枚縛馬口夜從間¶
道出人抱束薪既至圍屯大放火營中驚亂操遂攻之¶
盡燔其糧榖殺士卒千餘人皆取其鼻以示紹軍於是¶
紹軍驚擾大潰袁紹走至黎陽北岸衆稍復歸之或謂¶
<pb:KR2h0002_WYG_018-25b>¶
田豐田君必見重矣豐曰公貌寛而内忌不亮吾忠若¶
勝而喜猶能赦我今戰敗而恚内忌將發吾不望生紹¶
軍士皆拊膺泣曰向令田豐在此必不至於敗紹謂逄¶
紀曰田别駕前諌止吾吾亦慙之紀曰豐聞將軍之退¶
拊手大笑喜其言之中也紹曰吾不用田豐言果為所¶
笑遂殺之初曹操聞豐不從戎喜曰紹必敗矣及紹犇¶
遁復曰向使紹用其别駕計尚未可知也¶
　　　魯肅勸孫權保江東¶
<pb:KR2h0002_WYG_018-26a>¶
魯肅將北還周瑜止之因薦肅於孫權曰肅才宜佐時¶
當廣求其比以成功業權即見肅與語恱之賔退獨引¶
肅合榻對飲曰今漢室傾危孤思有桓文之功君何以¶
佐之肅曰昔髙帝欲尊事義帝而不獲者以項羽為害¶
也今之曹操猶昔項羽將軍何由得為桓文乎肅竊料¶
之漢室不可復興曹操不可卒除爲將軍計惟有保守¶
江東以觀天下之釁耳若因北方多務勦除黄祖進伐¶
劉表竟長江所極據而有之此王業也權曰今盡力一¶
<pb:KR2h0002_WYG_018-26b>¶
方冀以輔漢耳此言非所及也¶
　　　昭烈三往見諸葛亮¶
十二年初琅邪諸葛亮寓居襄陽隆中毎自比管仲樂¶
毅時人莫之許也惟潁川徐庶與崔州平謂為信然昭¶
烈在荆州訪士於襄陽司馬徽徽曰儒生俗士豈識時¶
務識時務者在乎俊傑此間自有伏龍鳯雛帝問為誰¶
曰諸葛孔明龎士元也徐庶見帝於新野帝器之庶謂¶
帝曰諸葛孔明卧龍也將軍豈願見之乎帝曰君與俱¶
<pb:KR2h0002_WYG_018-27a>¶
來庶曰此人可就見不可屈致也將軍宜枉駕顧之帝¶
由是詣亮凡三往乃見因屏人曰漢室傾頽姦臣竊命¶
孤不度徳量力欲信大義於天下而智術淺短遂用猖¶
蹶至于今日然志猶未已君謂計將安出亮曰今曹操¶
已擁百萬之衆挾天子而令諸侯此誠不可與争鋒孫¶
權據有江東已歴三世國險而民附賢能為之用此可¶
與為援而不可圖也荆州北據漢沔利盡南海東連呉¶
會西通巴蜀此用武之國而其主不能守此殆天所以¶
<pb:KR2h0002_WYG_018-27b>¶
資將軍也益州險塞沃野千里天府之土劉璋闇弱張¶
魯在北民殷國富而不知存䘏智能之士思得明君將¶
軍既帝室之胄信義著於四海若跨有荆益保其巖阻¶
撫和戎越結好孫權内修政治外觀時變則霸業可成¶
漢室可興矣帝曰善於是與亮情好日宻闗侯張飛不¶
恱帝解之曰孤之有孔明猶魚之有水也願諸君勿復¶
言闗張乃止司馬徽清雅有知人之鑑同縣龎徳公素¶
有重名徽兄事之徳公常謂孔明爲卧龍士元為鳯雛¶
<pb:KR2h0002_WYG_018-28a>¶
徳操為氷鑑故徳操與昭烈語而稱之¶
　　　魏賈詡勸文帝先文後武¶
黃初四年初文帝問賈詡曰吾欲伐不從命以一天下¶
呉蜀何先對曰攻取者先兵權建本者尚德化陛下應¶
期受禪撫臨率土若綏之以文徳而俟其變則平之不¶
難矣呉蜀雖蕞爾小國依山阻水先主有雄才諸葛亮¶
善治國孫權識虛實陸遜見兵勢據險守要汎舟江湖¶
皆難卒謀也用兵之道先勝後戰量敵論將故舉無遺¶
<pb:KR2h0002_WYG_018-28b>¶
䇿臣竊料羣臣無備權對雖以天威臨之未見萬全之¶
勢也昔舜舞干戚而有苗服臣以為當今宜先文後武¶
文帝不納軍竟無功¶
　　　漢石勒動静咨張賔¶
晉永嘉三年初張賔好讀書闊達有大志常自比張子¶
房及石勒徇山東賔謂所親曰吾歴觀諸將無如此胡¶
將軍者可與共成大業乃提劔詣軍門大呼請見勒亦¶
未之竒也賔數以策干勒已而皆如所言勒由是竒之¶
<pb:KR2h0002_WYG_018-29a>¶
署為軍功曹動静咨之¶
　　　北魏崔浩胷中所懐過於甲兵¶
宋元嘉六年魏世祖嘗引崔浩出入卧内從容謂浩曰¶
卿才智淵博事朕祖考著忠三世故朕引卿以自近卿¶
宜盡忠規諌勿有所隱朕雖或時忿恚不從卿言然終¶
乆深思卿言也嘗指浩以示新降髙車渠帥曰汝曹視¶
此人尫纎懦弱不能彎弓持矛然其胷中所懐乃過於¶
兵甲朕雖有征伐之志而不能自決前後有功皆此人¶
<pb:KR2h0002_WYG_018-29b>¶
所教也又敕尚書曰凡軍國大計汝曹所不能決者皆¶
當咨浩然後施行¶
　　　唐房杜參謀帷幄¶
武徳四年初杜如晦爲秦王府兵曹參軍俄遷陜州長¶
史時府僚多補外官世民患之房𤣥齡曰餘人不足惜¶
至於杜如晦王佐之才大王欲經營四方非如晦不可¶
世民驚曰微公言幾失之即奏為府屬與𤣥齡常從世¶
民征伐參謀帷幄軍中多事如晦剖決如流世民毎破¶
<pb:KR2h0002_WYG_018-30a>¶
軍克城諸將佐争取寳貨𤣥齡獨收采人物致之幕府¶
又將佐有勇略者𤣥齡必與之深相結使為世民盡死¶
力世民毎令𤣥齡入奏事髙祖歎曰𤣥齡為吾兒陳事¶
雖隔千里皆如面談¶
　　　後梁敬翔參謀議於禁中¶
開平元年以宣武掌書記太府卿敬翔知崇政院事以¶
備顧問參謀議於禁中承上㫖宣於宰相而行之宰相¶
非進對時有所奏請及已受㫖應復請者皆具記事因¶
<pb:KR2h0002_WYG_018-30b>¶
崇政院以聞得㫖則復宣於宰相翔為人沈深有智略¶
在幕府三十餘年軍謀民政太祖一以委之翔盡心勤¶
勞晝夜不寐自言惟馬上乃得休息太祖性暴戾難近¶
人莫能測惟翔能識其意趣或有所不可翔未嘗&KR0139;言¶
但㣲示持疑太祖意已悟多為之改易禪代之際翔謀¶
居多¶
　　　敬翔乞用王彦章爲大將¶
後唐同光元年敬翔知梁室已危以繩内靴中入見均¶
<pb:KR2h0002_WYG_018-31a>¶
王曰先帝取天下不以臣爲不肖所謀無不用今敵勢¶
益强而陛下棄忽臣言臣身無用不如死引繩將自經¶
均王止之問所欲言翔曰事急矣非用王彦章為大將¶
不可救也梁主從之以彦章代思逺為北面招討使仍¶
以段凝爲副¶
　　　後唐潞王不用李崧和親之謀¶
後晉天福元年石敬瑭盡收其貨之在洛陽及諸道者¶
歸晉陽託言以助軍費人皆知其有異志潞王夜與近¶
<pb:KR2h0002_WYG_018-31b>¶
臣從容語曰石郎於朕至親無可疑者但流言不息萬¶
一失歡何以解之皆不對端明殿學士給事中李崧退¶
謂同僚吕琦曰吾軰受恩深厚豈得自同衆人一槩觀¶
望邪計將安出琦曰河東若有異謀必結契丹為援契¶
丹毋以賛華在中國屢求和親今誠與之和嵗以禮幣¶
約至十餘萬緡遺之彼必驩然承命如此則河東雖欲¶
陸梁無能為矣崧曰此吾志也它夕二人宻言於潞王¶
潞王大喜稱其忠二人私草遺契丹書以俟命乆之潞¶
<pb:KR2h0002_WYG_018-32a>¶
王以其謀告樞宻直學士薛文遇文遇對曰以天子之¶
尊屈身奉夷狄不亦辱乎又虜若循故事求尚公主何¶
以拒之因誦戎昱昭君詩曰安危託婦人潞王意遂變¶
一日急召崧𤦺至後樓盛怒責之曰卿軰皆知古今欲¶
佐人主致太平今乃為謀如是朕一女尚乳臭卿欲棄¶
之沙漠邪且欲以養士之財輸之虜庭其意安在二人¶
懼汗流浹背曰臣等志在竭愚以報國非為虜計也願¶
陛下察之拜謝無數潞王詬責不已呂琦氣竭拜少止¶
<pb:KR2h0002_WYG_018-32b>¶
潞王曰呂琦强項肯視朕爲人主邪琦曰臣等爲謀不¶
臧願陛下治其罪多拜何爲潞王怒稍解止其拜各賜¶
巵酒罷之自是羣臣不敢復言和親之策¶
　　　後周王朴規畫皆稱上意¶
顯徳二年世宗謂宰相曰朕毎思致治之方未得其要¶
寢食不&KR0111;又自唐晉以來呉蜀幽并皆阻聲教未能混¶
壹宜命近臣著爲君難爲臣不易論及開邊䇿各一篇¶
朕將覽焉比部郎中王朴獻䇿以為中國之失呉蜀幽¶
<pb:KR2h0002_WYG_018-33a>¶
并皆由失道今必先觀所以失之之原然後知所以取¶
之之術其始失之也莫不以君暗臣邪兵驕民困姦黨¶
内熾武夫外横因小致大積微成著今欲取之莫若反¶
其所為而已夫進賢退不肖所以收其才也恩隱誠信¶
所以結其心也賞功罰罪所以盡其力也去奢節用所¶
以豐其財也時使薄歛所以阜其民也俟羣才既集政¶
事既治財用既充士民既附然後舉而用之功無不成¶
矣彼之人觀我有必取之勢則知其情狀者願為間諜¶
<pb:KR2h0002_WYG_018-33b>¶
知其山川者願為鄉導民心既歸天意必從矣凡攻取¶
之道必先其易者唐與吾接境㡬二千里其勢易擾也¶
擾之當以無備之處為始備東則擾西備西則擾東彼¶
必奔走而救之奔走之間可以知其虚實强弱然後避¶
實擊虛避强擊弱未須大舉且以輕兵擾之南人懦怯¶
聞小有警必悉師以救之師數動則民疲而財竭不悉¶
師則我可以乘虚取之如此江北諸州將悉為我有既¶
得江北則用彼之民行我之法江南亦易取也得江南¶
<pb:KR2h0002_WYG_018-34a>¶
則嶺南巴蜀可𫝊檄而定南方既定則燕地必望風内¶
附若其不至移兵攻之席卷可平矣惟河東必死之冦¶
不可以恩信誘必當以强兵制之然彼自髙平之敗力¶
竭氣阻必未能為邊患宜且以為後圖俟天下既平然¶
後俟間一舉可擒也今士卒精練甲兵有備羣下畏法¶
諸將効力期年之後可以出師宜自夏秋蓄積實邊矣¶
世宗欣然納之時羣臣多守常偷安所對少有可取者¶
惟朴神峻氣勁有謀能斷凡所規畫皆稱上意世宗由¶
<pb:KR2h0002_WYG_018-34b>¶
是重其器識未幾遷左諌議大夫知開封府事¶
　　　世宗以罷兵之議謀於李榖¶
四年議者以唐援兵尚强多請罷兵世宗疑之李榖寢¶
疾在第世宗使范質王溥就與之謀榖上疏以為壽春¶
危困破在旦夕若鑾駕親征則將士争奮援兵震恐城¶
中知亡必可下矣世宗恱¶
　　直臣門¶
　　　漢武帝不冠不見汲黯¶
<pb:KR2h0002_WYG_018-35a>¶
元朔五年衛青尊寵於羣臣無二公卿以下皆卑奉之¶
獨汲黯與亢禮人或說黯曰自天子欲羣臣下大將軍¶
大將軍尊重君不可以不拜黯曰夫以大將軍有揖客¶
反不重邪大將軍聞愈賢黯數請問國家朝廷所疑遇¶
黯加於平日大將軍青雖貴有時侍中武帝踞厠而視¶
之丞相公孫𢎞燕見武帝或時不冠至如汲黯見武帝¶
不冠不見也武帝嘗坐武帳中黯前奏事武帝不冠望¶
見黯避帳中使人可其奏其見敬禮如此¶
<pb:KR2h0002_WYG_018-35b>¶
　　　成帝不治檻以旌朱雲之直¶
元延元年故槐里令朱雲上書求見公卿在前雲曰今¶
朝廷大臣上不能匡主下無以益民皆尸位素餐孔子¶
所謂鄙夫不可與事君茍患失之亡所不至者也臣願¶
賜尚方斬馬劔斷佞臣一人頭以厲其餘成帝問誰也¶
對曰安昌侯張禹成帝大怒曰小臣居下訕上廷辱師¶
傅罪死不赦御史將雲下雲攀殿檻檻折雲呼曰臣得¶
下從龍逄比干遊於地下足矣未知聖朝何如耳御史¶
<pb:KR2h0002_WYG_018-36a>¶
遂將雲去於是左將軍辛慶忌免冠解印綬叩頭殿下¶
曰此臣素著狂直於世使其言是不可誅其言非固當¶
容之臣敢以死争成帝意解然後得已及後當治檻成¶
帝曰勿易因而輯之以旌直臣¶
　　　任延不肯善事上官¶
建武十二年光武以睢陽令任延爲武威太守光武親¶
見戒之曰善事上官無失名譽延對曰臣聞忠臣不和¶
和臣不忠履正奉公臣子之節上下雷同非陛下之福¶
<pb:KR2h0002_WYG_018-36b>¶
善事上官臣不敢奉詔光武歎息曰卿言是也¶
　　　韓歆死於直諌¶
十五年大司徒韓歆免歆好直言無隱諱光武毎不能¶
容歆於上前證歲將飢凶指天畫地言甚剛切故坐免¶
歸田里光武猶不釋復遣使宣詔責之歆及子嬰皆自¶
殺歆素有重名死非其罪衆多不厭光武乃追賜錢榖¶
以成禮葬之焉臣光曰昔髙宗命說曰若藥弗暝眩厥¶
疾弗瘳夫切直之言非人臣之利乃國家之福也是以¶
<pb:KR2h0002_WYG_018-37a>¶
人君夙夜求之唯懼弗得聞惜乎以光武之世而韓歆¶
用直諌死豈不為仁明之累哉¶
　　　虞詡薦左雄有王臣蹇蹇之節¶
永建元年尚書僕射虞詡上疏薦議郎左雄曰臣見方¶
今公卿以下𩔖多拱黙以樹恩為賢盡節為愚至相戒¶
曰白璧不可爲容容多後福伏見議郎左雄有王臣蹇¶
蹇之節宜擢在喉舌之官必有匡弼之益由是拜雄尚¶
書¶
<pb:KR2h0002_WYG_018-37b>¶
　　　龎參以忠直爲左右所毁¶
陽嘉二年太尉龎參在三公中最名忠直數為左右所¶
毁會所舉用忤順帝㫖司𨽻承風案之時當會茂才孝¶
廉參以被奏稱疾不會廣漢上計掾段恭因會上疏曰¶
伏見道路行人農夫織婦皆曰太尉參竭忠盡節徒以¶
直道不能曲心孤立羣邪之間自處中傷之地夫以讒¶
佞傷毁忠正此天地之大禁人主之至誡也昔白起賜¶
死諸侯酌酒相賀季子來歸魯人喜其紓難夫國以賢¶
<pb:KR2h0002_WYG_018-38a>¶
治君以忠安今天下咸欣陛下有此忠賢願卒寵任以¶
安社稷書奏詔即遣小黄門視參疾太醫致羊酒後參¶
夫人疾前妻子投於井而殺之雒陽令祝良奏參罪參¶
竟以災異免¶
　　　晉劉毅比武帝於桓靈¶
太康三年武帝親祀南郊禮畢喟然問司𨽻校尉劉毅¶
曰朕可方漢之何帝對曰桓靈武帝曰何至於此對曰¶
桓靈賣官錢入官庫陛下賣官錢入私門以此言之殆¶
<pb:KR2h0002_WYG_018-38b>¶
不如也武帝大笑曰桓靈之世不聞此言今朕有直臣¶
固為勝之¶
　　　傅咸不畏以直致禍¶
永熈元年尚書左丞傅咸數諌太尉楊駿駿漸不平欲¶
出咸爲郡守李斌曰斥逐正人將失人望乃止楊濟遺¶
咸書曰諺云生子癡了官事官事未易了也想慮破頭¶
故具有白咸復書曰衛公有言酒色殺人甚於作直坐¶
酒色死人不為悔而逆畏以直致禍此由心不能正欲¶
<pb:KR2h0002_WYG_018-39a>¶
以茍且爲明哲耳自古以直致禍者常由矯枉過正或¶
不忠篤欲以亢厲為聲故致忿耳安有悾悾忠益而反¶
見怨疾乎¶
　　　北魏髙允真忠臣¶
宋大明二年魏髙允好切諌朝廷事有不便允輒求見¶
帝常屏左右以待之或自朝至暮或連日不出羣臣莫¶
知其所言時有上事為激訐者髙宗省之謂羣臣曰君¶
父一也父有過子何不作書於衆中諌之而於私室屏¶
<pb:KR2h0002_WYG_018-39b>¶
處諌者豈非不欲其父之惡彰於外耶至於事君何獨¶
不然君有得失不能面陳而上表顯諌欲以彰君之短¶
明己之直此豈忠臣所為乎如髙允者乃真忠臣也朕¶
有過未嘗不面言至有朕所不堪聞者允皆無所避朕¶
聞其過而天下不知可不謂忠乎乃拜允中書令髙宗¶
重允常呼為令公而不名游雅常曰髙子内文明而外¶
柔順其言呐呐不能出口昔崔司徒嘗謂余云髙生豐¶
才博學一代佳士所乏者矯矯風節耳余亦以為然及¶
<pb:KR2h0002_WYG_018-40a>¶
司徒得罪起於纎微詔指臨責司徒聲嘶股栗殆不能¶
言宗欽以下伏地流汗皆無人色髙子獨敷陳事理申¶
釋是非辭義清辯音韻髙亮人主爲之動容聽者無不¶
神聳此非所謂矯矯者乎宗愛方用事威震四海嘗召¶
百官於都坐王公已下皆趨庭望拜髙子獨升階長揖¶
由此觀之汲長孺可以卧見衛青何抗禮之有此非所¶
謂風節者乎夫人固未易知吾既失之於心崔又漏之¶
於外此乃管仲所以致慟於鮑叔也¶
<pb:KR2h0002_WYG_018-40b>¶
　　功臣門¶
　　　漢明帝畫二十八將於雲臺¶
永平三年明帝思中興功臣乃圖畫二十八將於南宫¶
雲䑓以鄧禹為首次馬成呉漢王梁賈復陳俊耿弇杜¶
茂㓂恂傅俊岑彭堅鐔馮異王霸朱祜任光祭遵李忠¶
景丹萬修蓋延邳肜姚期劉植耿純臧宫馬武劉隆又¶
益以王常李通竇融卓茂合三十二人馬援以椒房之¶
親獨不與焉¶
<pb:KR2h0002_WYG_018-41a>¶
　　　蜀漢關侯恥與黃忠同列¶
建安二十四年先主自稱漢中王以關侯為前將軍黃¶
忠爲後將軍遣益州前部司馬犍為費詩即授闗侯印¶
綬侯聞黃忠位與己並怒曰大丈夫終不與老兵同列¶
不肯受拜詩謂侯曰夫立王業者所用非一昔蕭曹與¶
髙祖少小親舊而陳韓亾命後至論其班列韓最居上¶
未聞蕭曹以此為怨今王與君侯譬猶一體同休等戚¶
禍福共之愚謂君侯不宜計官號之髙下爵禄之多少¶
<pb:KR2h0002_WYG_018-41b>¶
爲意也侯大感悟遽即受拜¶
　　　晉段灼申理鄧艾平蜀之功¶
泰始九年初鄧艾之死人皆寃之而朝廷無為之辨者¶
及武帝即位議郎段灼上疏曰鄧艾心懐至忠而荷反¶
逆之名平定巴蜀而受三族之誅艾性剛急矜功伐善¶
不能協同朋𩔖故莫肯理之臣竊以為艾本屯田掌犢¶
人寵位已極功名已成七十老公復何所求正以劉禪¶
初䧏逺郡未附矯令承制權安社稷鍾會有悖逆之心¶
<pb:KR2h0002_WYG_018-42a>¶
畏艾威名因其疑似構成其事艾被詔書即遣强兵束¶
身就縛不敢顧望誠自知奉見先帝必無當死之理也¶
會受誅之後艾官屬將吏愚戇相聚自共追艾破壊檻¶
車解其囚執艾在困地狼狽失據未嘗與腹心之人有¶
平素之謀獨受腹背之誅豈不哀哉陛下龍興闡𢎞大¶
度謂可聽艾歸葬舊墓還其田宅以平蜀之功繼封其¶
後使艾闔棺定謚死無所恨則天下徇名之士思立功¶
之臣必投湯火樂為陛下死矣武帝善其言而未能從¶
<pb:KR2h0002_WYG_018-42b>¶
會武帝問給事中樊建以諸葛亮之治蜀曰吾獨不得¶
如亮者而臣之乎建稽首曰陛下知鄧艾之寃而不能¶
直雖得亮得無如馮唐之言乎武帝笑曰卿言起我意¶
乃以艾孫朗為郎中¶
　　　唐太宗録李靖之功赦其罪¶
貞觀四年御史大夫蕭瑀劾奏李靖破頡利牙帳御軍¶
無法突厥珍物虜掠俱盡請付法司推科太宗特敕勿¶
劾及靖入見太宗大加責譲靖頓首謝乆之太宗乃曰¶
<pb:KR2h0002_WYG_018-43a>¶
隋史萬歲破達頭可汗有功不賞以罪致戮朕則不然¶
録公之功赦公之罪加靖左光禄大夫未㡬太宗謂靖¶
曰前有人讒公今朕意已寤公勿以為懷復賜絹二千¶
匹¶
　　　太宗不赦秦府功臣之罪¶
九年岷州都督鹽澤道行軍總管髙甑生後軍期李靖¶
按之甑生恨靖誣告靖謀反按騐無狀甑生坐減死徙¶
邊或言甑生秦府功臣寛其罪太宗曰甑生違李靖節¶
<pb:KR2h0002_WYG_018-43b>¶
度又誣其反此而可寛法將安施且國家自起晉陽功¶
臣多矣若甑生獲免則人人犯法安可復禁乎我於舊¶
勲未嘗㤀也爲此不敢赦耳¶
　　　畫功臣於凌煙閣¶
十七年太宗命圖畫功臣趙公長孫无忌趙郡元王孝¶
恭萊成公杜如晦鄭文貞公魏徴梁公房𤣥齡申公髙¶
士廉鄂公尉遲敬徳衛公李靖宋公蕭瑀襃忠壯公段¶
志𤣥夔公劉𢎞基蔣忠公屈突通鄖節公殷開山譙襄¶
<pb:KR2h0002_WYG_018-44a>¶
公柴紹邳襄公長孫順徳鄖公張亮陳公侯君集郯襄¶
公張公謹盧公程知節永興文懿公虞世南渝襄公劉¶
政會莒公唐儉英公李世勣胡壯公秦叔寳等於凌煙¶
閣¶
　　　太宗謂李勣可託孤¶
是歳李世勣嘗得暴疾方云須灰可療太宗自剪須為¶
之和藥世勣頓首出血泣謝太宗曰爲社稷非為卿也¶
何謝之有世勣嘗侍宴太宗從容謂曰朕求羣臣可託¶
<pb:KR2h0002_WYG_018-44b>¶
幼孤者無以踰公公往不負李宻豈負朕哉世勣流涕¶
辭謝齧指出血因飲沈醉太宗解御服以覆之¶
　　　褚遂良以房𤣥齡勲舊不可棄¶
二十年房𤣥齡嘗以微譴歸第褚遂良上疏以為𤣥齡¶
自義旗之始翼賛聖功武徳之季冒死決䇿貞觀之初¶
選賢立政人臣之勤𤣥齡為最不可遐棄陛下若以其¶
衰老亦當諷諭使之致仕退之以禮不可以淺鮮之過¶
棄數十年之勲舊太宗遽召出之頃之𤣥齡復避位還¶
<pb:KR2h0002_WYG_018-45a>¶
家乆之太宗幸芙蓉園𤣥齡敕子弟汛掃門庭曰乘輿¶
且至有頃太宗果幸其第因載𤣥齡還宮¶
　　　李朝隱乞宥功臣之後¶
開元十年武彊令裴景仙坐贓五千匹事覺亾命明皇¶
怒命集衆斬之大理卿李朝隱奏景仙曽祖寂有建義¶
大功載初中以非罪破家惟景仙獨存今為承嫡宜宥¶
其死投之荒逺其辭略曰十代宥賢功實宜録一門絶¶
祀情或可哀制令杖殺朝隱又奏曰若寂勲都棄仙罪¶
<pb:KR2h0002_WYG_018-45b>¶
特加則叔向之賢何足稱者若敖之鬼不其餒而明皇¶
乃許之杖景仙一百流嶺南惡處¶
　　　代宗禮重郭子儀¶
大厯二年郭子儀入朝代宗命元載王縉魚朝恩等互¶
置酒於其第一會之費至十萬緡代宗禮重子儀常謂¶
之大臣而不名郭曖嘗與昇平公主争言曖曰汝倚乃¶
父為天子邪我父薄天子不為公主恚奔車奏之代宗¶
曰此非汝所知彼誠如是使彼欲為天子天下豈汝家¶
<pb:KR2h0002_WYG_018-46a>¶
所有邪慰諭令歸子儀聞之囚曖入待罪代宗曰鄙諺¶
有之不癡不聾不為家翁兒女子閨房之言何足聽也¶
子儀歸杖曖數十¶
　　　張延賞不應罷李晟兵柄¶
貞元三年初韓滉薦劉元佐可使將兵復河湟滉薨元¶
佐奏言吐蕃方强未可與争徳宗遣中使勞問元佐元¶
佐卧而受命張延賞知元佐不可用奏以河湟事委李¶
抱真抱真亦固辭皆由延賞罷李晟兵柄故武臣皆憤¶
<pb:KR2h0002_WYG_018-46b>¶
怒解體不肯為用故也¶
　　　李泌與徳宗約保全功臣¶
以李泌爲中書侍郎同平章事李泌初視事與李晟馬¶
燧柳渾俱入見徳宗謂泌曰朕今用卿欲與卿有約卿¶
慎勿報仇有恩者朕當為卿報之對曰臣素奉道不與¶
人為仇臣今日亦願與陛下為約可乎徳宗曰何不可¶
泌曰願陛下勿害功臣臣受陛下厚恩固無形迹李晟¶
馬燧有大功於國聞有讒之者雖陛下必不聽然臣今¶
<pb:KR2h0002_WYG_018-47a>¶
日對二人言之欲其不自疑耳人臣茍䝉人主愛信則¶
幸矣官於何有臣在靈武之日未嘗有官而將相皆受¶
臣指畫陛下以李懷光為太尉而懷光愈懼遂至於叛¶
此皆陛下所親見也今晟燧富貴已足茍陛下坦然待¶
之使其自保無虞國家有事則出從征伐無事則入奉¶
朝請何樂如之故臣願陛下勿以二臣功大而忌之二¶
臣勿以位髙而自疑則天下永無事矣徳宗曰朕始聞¶
卿言聳然不知所謂及聽卿剖析乃知社稷之至計也¶
<pb:KR2h0002_WYG_018-47b>¶
朕謹當書紳二大臣亦當共保之晟燧皆起泣謝¶
　　　渾瑊能以功名終¶
十五年渾瑊薨于河中瑊性謙謹雖位窮將相無自矜¶
大之色毎貢物必躬自閱視受賜如在上前由是為徳¶
宗所親愛徳宗還自興元雖一州一鎮有兵者皆務姑¶
息瑊毎奏事不過輒私喜曰上不疑我故能以功名終¶
　　　後唐李嗣源功髙位重¶
同光三年莊宗性剛好勝不欲權在臣下入洛之後信¶
<pb:KR2h0002_WYG_018-48a>¶
伶官之讒頗疎忌宿將李嗣源家在太原表李從珂為¶
北京内牙馬歩都指揮使以便其家莊宗怒曰嗣源握¶
兵權居大鎮軍政在吾安得為其子奏請乃黜從珂為¶
突騎指揮使帥數百人戍石門鎮嗣源憂恐上表申理¶
乆之方解嗣源乞至東京朝覲不許郭崇韜以嗣源功¶
髙位重亦忌之私謂人曰總管令公非乆爲人下者皇¶
家子弟皆不及也宻勸莊宗召之宿衛罷其兵權又勸¶
莊宗除之莊宗皆不從¶
<pb:KR2h0002_WYG_018-48b>¶
　　　郭崇韜有功無罪族誅¶
天成元年漢州無城塹樹木為柵任圜進攻其柵縱火¶
焚之李紹琛引兵出戰於金鴈琛兵敗與十餘騎奔綿¶
竹追擒之孟知祥自至漢州犒軍與任圜董璋置酒髙¶
會引李紹琛檻車至座中知祥自酌大巵飲之謂曰公¶
已擁節旄又有平蜀之功何患不富貴而求入此檻車¶
邪紹琛曰郭侍中佐命功第一兵不血刄取兩川一旦¶
無罪族誅如紹琛軰安保首領以此不敢歸朝耳¶
<pb:KR2h0002_WYG_018-49a>¶
　　　明宗問趙鳯鐡劵¶
三年明宗問趙鳳帝王賜人鐵劵何也對曰與之立誓¶
令其子孫長享爵禄耳明宗曰先朝受此賜者止三人¶
崇韜繼麟尋皆族滅朕得脱如毫釐耳因歎息乆之趙¶
鳳曰帝王心存大信固不必刻之金石也¶
　　　閩王仁達有功誣叛族誅¶
長興四年閩主改福州為長樂府親從都指揮使王仁¶
達有擒王延禀之功性慷慨言事無所避閩主惡之嘗¶
<pb:KR2h0002_WYG_018-49b>¶
私謂左右曰仁達智有餘吾猶能御之非少主臣也至¶
是竟誣叛族誅之¶
　　　南唐宋齊丘以中興之功怨唐主¶
後晉天福七年唐丞相太保宋齊丘既罷尚書省不復¶
朝謁唐主遣壽王景遂勞問許鎮洪州始入朝唐主與¶
之宴酒酣齊丘曰陛下中興臣之力也奈何㤀之唐主¶
怒曰公以遊客干朕今為三公亦足矣乃與人言朕烏¶
喙如句踐難與共安樂有之乎齊丘曰臣實有此言臣¶
<pb:KR2h0002_WYG_018-50a>¶
爲遊客時陛下乃偏禆耳今日殺臣可矣明日唐主手¶
詔謝之曰朕之褊性子嵩平昔所知少相親老相怨可¶
乎以齊丘為鎮南節度使¶
　　　後周王峻恃佐命之功益驕慢¶
慶順二年樞宻使王峻性輕躁多計數好權利喜人附¶
己自以天下為己任毎言事太祖從之則喜或時未允¶
輒愠懟往往發不遜語太祖以其故舊且有佐命功又¶
素知其爲人毎優容之峻年長於太祖太祖即位猶以¶
<pb:KR2h0002_WYG_018-50b>¶
兄呼之或稱其字峻以是益驕副使鄭仁誨皇城使向¶
訓恩州團練使李重進皆太祖在藩鎮時腹心將佐也¶
太祖即位稍稍進用峻心嫉之累表稱疾求解機務以¶
詗帝意太祖屢遣左右敦諭峻對使者辭氣亢厲太祖¶
知樞宻直學士陳觀與峻親善令往諭指觀曰陛下但¶
聲言臨幸其第嚴駕以待之峻必不敢不來從之峻入¶
朝太祖慰勞令視事¶
　　　髙行周功髙不矜¶
<pb:KR2h0002_WYG_018-51a>¶
中書令髙行周卒行周有勇而知義功髙而不矜䇿馬¶
臨敵叱咤風生平居與賔僚宴集侃侃和易人以是重¶
之¶
　　舊臣門¶
　　　漢侯霸明習故事¶
建武四年王莽末天下亂臨淮大尹侯霸獨能保全其¶
郡光武徴霸會壽春拜尚書令時朝廷無故典又少舊¶
臣霸明習故事收録遺文條奏前世善政法度施行之¶
<pb:KR2h0002_WYG_018-51b>¶
　　　呉主勞問張昭¶
魏太和三年呉張昭以老病上還官位改封婁侯食邑¶
萬户昭毎朝見辭氣壯厲義形於色曽已直言逆㫖中¶
不進見後漢使來稱漢德美而羣臣莫能屈呉主歎曰¶
使張公在坐彼不折則廢安復自誇乎明日遣中使勞¶
問因請見昭昭曰昔太后桓王不以老臣屬陛下而以¶
陛下屬老臣是以思盡臣節以報厚恩而意慮淺短違¶
逆盛㫖然臣愚心所以事國志在忠益畢命而已若乃¶
<pb:KR2h0002_WYG_018-52a>¶
變心易慮以偷榮取容此臣所不能也呉主辭謝焉¶
　　　東晉成帝見王導必拜¶
咸和六年冬蒸祭太廟詔歸胙於司徒王導且命無下¶
拜導辭疾不敢當初成帝即位沖幼毎見導必拜與導¶
手詔則云惶恐言中書作詔則曰敬問有司議元會日¶
帝應敬導不博士郭熈杜援議以為禮無拜臣之文謂¶
宜除敬侍中馮懷議以為天子臨辟雍拜三老况先帝¶
師傅謂宜盡敬侍中荀弈議以為三朝之首宜明君臣¶
<pb:KR2h0002_WYG_018-52b>¶
之體則不應敬若他日小會自可盡禮詔從之¶
　　　北魏髙允歴事五帝¶
齊建元元年是歲魏詔中書監髙允議定律令允雖篤¶
老而志識不衰詔以允家貧養薄令樂部絲竹十人五¶
日一詣允以娯其志朝晡給膳朔望致牛酒月給衣服¶
綿絹入見則備几杖問以政治允歴事五帝出入三省¶
五十餘年未嘗有譴馮太后及魏主甚重之¶
　　　北魏髙祖行養老禮¶
<pb:KR2h0002_WYG_018-53a>¶
永明十年魏司徒尉元大鴻臚卿游明根累表請老魏¶
髙祖許之引見賜元𤣥冠素衣明根委貎青紗單衣及¶
被服雜物等而遣之髙祖親養三老五更於明堂詔以¶
元為三老明根為五更髙祖再拜三老親袒割牲執爵¶
而饋肅拜五更且乞言焉元明根勸以孝友化民又養¶
國老庶老於階下禮畢各賜元明根以歩挽車及衣服¶
禄三老以上公五更以元卿¶
　　　隋李穆以年耆免朝集¶
<pb:KR2h0002_WYG_018-53b>¶
陳大建十三年隋文帝賜李穆詔曰公既舊徳且又父¶
黨敬惠來㫖義無有違即以今月十三日恭膺天命俄¶
而穆入朝帝以穆為太師賛拜不名李穆上表乞骸骨¶
詔曰呂尚以期頥佐周張蒼以華皓相漢髙才命世不¶
拘恒體仍以穆年耆敕蠲朝集有大事就第詢訪¶
　　　唐蘇威託老病不拜秦王¶
武徳四年秦王世民坐閶闔門蘇威請見稱老病不能¶
拜世民遣人數之曰公隋室宰相危不能扶使君弑國¶
<pb:KR2h0002_WYG_018-54a>¶
亾見李宻王世充皆拜伏舞蹈今既老病無勞相見及¶
至長安又請見不許既老且貧無復官爵卒於家年八¶
十二¶
　　　韓瑗諌髙宗棄逐舊臣¶
顯慶元年韓瑗上疏為褚遂良訟寃曰遂良體國&KR0111;家¶
&KR0162;身徇物風霜其操鐵石其心社稷之舊臣陛下之賢¶
佐無聞罪狀斥去朝廷内外甿黎咸嗟舉措臣聞晉武¶
𢎞裕不貽劉毅之誅漢祖深仁無恚周昌之直而遂良¶
<pb:KR2h0002_WYG_018-54b>¶
被遷已經寒暑違忤陛下其罰塞焉伏願緬鑒無辜稍¶
寛非罪俯矜微欵以順人情髙宗謂瑗曰遂良之情朕¶
亦知之然其悖戾好犯上故以此責之卿何言之深也¶
對曰遂良社稷忠臣為讒䛕所毁昔微子去而殷國以¶
亾張華存而綱紀不亂陛下無故棄逐舊臣恐非國家¶
之福髙宗不納¶
　　　魏文貞公笏比甘棠¶
開成三年文宗命起居舍人魏謩獻其祖文貞公笏鄭¶
<pb:KR2h0002_WYG_018-55a>¶
覃曰在人不在笏文宗曰亦甘棠之比也¶
　　　南唐主以小過棄舊臣¶
後晉天福三年唐宋齊丘復自陳為左右所間唐主大¶
怒齊丘歸第白衣待罪或曰齊丘舊臣不宜以小過棄¶
之唐主曰齊丘有才不識大體乃命呉王璟持手詔召¶
之¶
　　　宋齊丘先帝布衣之交¶
開運二年唐齊王景達府屬謝仲宣言於景達曰宋齊¶
<pb:KR2h0002_WYG_018-55b>¶
丘先帝布衣之交今棄之草萊不厭衆心景達為之言¶
於唐主曰齊丘宿望勿用可也何必棄之以為名唐王¶
乃使景達自至青陽召之¶
　　　契丹主以李崧馮道備顧問¶
天福十二年契丹主改服中國衣冠百官起居皆如舊¶
制趙延壽張礪共薦李崧之才會馮道自鄧州入朝契¶
丹主素聞二人名皆禮重之未㡬以崧充樞宻使道守¶
太傅於樞宻院祗候以備顧問¶
<pb:KR2h0002_WYG_018-56a>¶
　¶
　¶
　¶
　¶
　¶
　¶
　¶
　¶
<pb:KR2h0002_WYG_018-56b>¶
　¶
　¶
　¶
　¶
　¶
　¶
　¶
　通鑑總𩔖卷十八上¶
#+PROPERTY: JUAN 卷十八下
<pb:KR2h0002_WYG_018-57a>¶
欽定四庫全書¶
　通鑑總類卷十八下　　　　宋　沈樞　撰¶
　　名臣之後門¶
　　　漢成帝封蕭何六世孫爲酇侯¶
永始元年初酇侯蕭何之子孫嗣爲侯者無子及有罪¶
凡五絶祀髙后文帝景帝武帝宣帝思何之功輒以其¶
支庶紹封是歲何七世孫酇侯獲坐使奴殺人減死完¶
爲城旦先是成帝詔有司訪求漢初功臣之後乆未省¶
<pb:KR2h0002_WYG_018-57b>¶
録杜業説成帝曰唐虞三代皆封建諸侯以成太平之¶
美是以燕齊之祀與周並𫝊子繼弟及歴載不墮豈無¶
刑辟繇祖之竭力故支庶頼焉迹漢功臣亦皆割符世¶
爵受山河之誓百餘年間而襲封者盡朽骨孤於墓苗¶
裔流於道生為愍𨽻死為轉屍以徃况今甚可悲傷聖¶
朝憐閔詔求其後四方忻忻靡不歸心出入數年而不¶
省察恐議者不思大義徒設虚言則厚德掩息吝簡布¶
章非所以示化勸後也雖難盡繼宜從尤功成帝納其¶
<pb:KR2h0002_WYG_018-58a>¶
言封蕭何六世孫南蠻長喜為鄼侯¶
　　　唐憲宗贖魏徴故第還後嗣¶
元和四年魏徴元孫稠貧甚以故第質錢於人平盧節¶
度使李師道請以私財贖出之憲宗命白居易草詔居¶
易奏言事闗激勸宜出朝廷師道何人敢掠斯美望敕¶
有司以官錢贖還後嗣憲宗從之出内庫錢二千緡贖¶
賜魏稠仍禁質賣¶
　　　魏謩不沗厥祖¶
<pb:KR2h0002_WYG_018-58b>¶
開成元年李孝本二女配没右軍文宗取之入宫右拾¶
遺魏謩上疏以為陛下不邇聲色屢出宫女以配鰥夫¶
竊聞數月以來教坊選試以百數莊宅收市猶未已又¶
召李孝本女入宫不避宗姓大興物論臣竊惜之昔漢¶
光武一顧列女屏風宋𢎞猶正色抗言光武即撤之陛¶
下豈可不思宋𢎞之言欲居光武之下乎文宗即出孝¶
本女擢謩為補闕曰朕選市女子以賜諸王耳憐孝本¶
女宗枝髫亂孤露故收養宫中謩於疑似之聞皆能盡¶
<pb:KR2h0002_WYG_018-59a>¶
言可謂愛我不沗厥祖矣命中書優為制辭以賞之謩¶
徴之五世孫也¶
　　　文宗大用令狐楚之子¶
大中元年宣宗謂白敏中曰朕昔從憲宗之䘮道遇風¶
雨百官六宮四散避去惟山陵使長而多髯攀靈駕不¶
去誰也對曰令狐楚宣宗曰有子乎對曰次子綯前湖¶
州刺史有才器宣宗即擢為考功郎中知制誥綯入謝¶
宣宗問以元和故事綯條對甚悉宣宗恱遂有大用之¶
<pb:KR2h0002_WYG_018-59b>¶
意¶
　　　宣宗擢用杜黃裳裴度之子¶
二年宣宗見憲宗朝公卿子孫多擢用之刑部貟外郎¶
杜勝次對宣宗問其家世對曰臣父黃裳首請憲宗監¶
國即除給事中翰林學士裴諗度之子也宣宗幸翰林¶
面除承㫖¶
　　　宣宗歎魏謩有祖風¶
十一年以魏謩同平章事充西川節度使謩為相議事¶
<pb:KR2h0002_WYG_018-60a>¶
於上前它相或委曲規諷謩獨正言無所避宣宗毎歎¶
曰謩綽有祖風我心重之然竟以剛直為令狐綯所忌¶
而出之¶
　　門地門¶
　　　宋王僧達自負才地望宰相¶
大明二年中書令王僧達幼聰警能文而跌蕩不拘武¶
帝初踐阼擢為僕射居顔劉之右自負才地謂當時莫¶
及一二年間即望宰相既而遷護軍怏怏不得志累啓¶
<pb:KR2h0002_WYG_018-60b>¶
求出武帝不恱自是稍稍下遷沈約論曰夫君子小人¶
𩔖物之通稱蹈道則為君子違之則為小人是以太公¶
起屠釣為周師傅說去版築為殷相明&KR0402;幽仄唯才是¶
與逮于二漢兹道未革胡廣累世農夫致位公相黃憲¶
牛醫之子名重京師非若晚代分為二塗也魏武始立¶
九品盖以論人才優劣非謂世族髙卑而都正俗士隨¶
時俯仰慿藉世資用相陵駕因此相㳂遂為成法周漢¶
之道以智役愚魏晉以來以貴役賤士庶之科較然有¶
<pb:KR2h0002_WYG_018-61a>¶
辨矣裴子野論曰古者德義可尊無擇負販茍非其¶
人何取世族名公子孫還齊布衣之伍士庶雖分本無¶
華素之隔有晉以來其流稍改草澤竒士猶顯清塗降¶
及季年専限閥閱自是三公之子傲九棘之家黃散之¶
孫蔑令長之室轉相驕矜互争銖兩唯論門戸不問賢¶
能以謝靈運王僧達之才華輕躁使生自寒宗猶將覆¶
折重以怙其庇廕召禍宜哉¶
　　　北魏髙祖專取門品¶
<pb:KR2h0002_WYG_018-61b>¶
齊建武三年魏髙祖與羣臣論選調曰近世髙卑出身¶
各有常分此果如何李沖對曰未審上古已來張官列¶
位為膏&KR0413;子弟乎為致治乎髙祖曰欲爲治耳沖曰然¶
則陛下今日何為専取門品不㧞才能乎髙祖曰茍有¶
過人之才不患不知然君子之門借使無當世之用要¶
自德行純篤朕故用之沖曰傅說呂望豈可以門地得¶
之髙祖曰非常之人曠世乃有一二耳秘書令李彪曰¶
陛下若専取門地不審魯之三卿孰若四科著作佐郎¶
<pb:KR2h0002_WYG_018-62a>¶
韓顯宗曰陛下豈可以貴襲貴以賤襲賤髙祖曰必有¶
髙明卓然出類㧞萃者朕亦不拘此制頃之劉昶入朝¶
髙祖謂昶曰或言唯能是寄不必拘門朕以為不爾何¶
者清濁同流混齊一等君子小人名品無别此殊為不¶
可我今八族以上士人品第有九九品之外小人之官¶
復有七等若有其人可起家為三公正恐賢才難得不¶
可止為一人渾我典制也臣光曰選舉之法先門地¶
而後賢才此魏晉之深弊而歴代相因莫之能改也夫¶
<pb:KR2h0002_WYG_018-62b>¶
君子小人不在於世禄與側微以今日視之愚智所同¶
知也當是之時雖魏孝文之賢猶不免斯弊故夫明辨¶
是非而不惑於世俗者誠鮮矣¶
　　士族門¶
　　　齊紀僧真乞作士大夫¶
永明七年侍中江斆為都官尚書中書舍人紀僧真得¶
幸於武帝容表有士風請於武帝曰臣出自本縣武吏¶
邀逄聖時階榮至此為兒昏得荀昭光女即時無復所¶
<pb:KR2h0002_WYG_018-63a>¶
須唯就陛下乞作士大夫武帝曰此由江斆謝瀹我不¶
得措意可自詣之僧真承㫖詣斆登榻坐定斆顧命左¶
右曰移吾牀逺客僧真喪氣而退告武帝曰士大夫故¶
非天子所命¶
　　　唐髙士廉等撰氏族志¶
貞觀十二年吏部尚書髙士廉黃門侍郎韋挺禮部侍¶
郎令狐德棻中書侍郎岑文本撰氏族志成上之先是¶
山東人士崔盧李鄭諸族好自矜地望雖累葉陵夷茍¶
<pb:KR2h0002_WYG_018-63b>¶
它族欲與為昏姻必多責財幣或捨其鄉里而妄稱名¶
族或兄弟齊列而更以妻族相陵太宗惡之命士廉等¶
徧責天下譜諜質諸史籍考其真偽辨其昭穆第其甲¶
乙襃進忠賢貶退姦逆分為九等士廉等以黄門侍郎¶
崔民幹為第一太宗曰漢髙祖與蕭曹樊灌皆起閭閻¶
布衣卿軰至今推仰以為英賢豈在世禄乎髙氏偏據¶
山東梁陳僻在江南雖有人物蓋何足言况其子孫才¶
行衰薄官爵陵替而猶卬然以門地自負販鬻松檟依¶
<pb:KR2h0002_WYG_018-64a>¶
託富貴棄廉㤀恥不知世人何為貴之今三品以上或¶
以徳行或以勲勞或以文學致位貴顯彼衰世舊門誠¶
何足慕而求與為昏雖多輸金帛猶為彼所偃蹇我不¶
知其解何也今欲釐正訛謬捨名取實而卿曹猶以崔¶
民幹為第一是輕我官爵而徇流俗之情也乃更命刋¶
定專以今朝品秩為髙下於是以皇族為首外戚次之¶
䧏崔民幹為第三凡二百九十三姓千六百五十一家¶
頒於天下¶
<pb:KR2h0002_WYG_018-64b>¶
　　　髙宗改姓氏録以后族第一¶
顯慶四年詔改氏族志為姓氏録初太宗命髙士廉等¶
修氏族志升降去取時稱允當至是許敬宗等以其書¶
不叙武氏本望奏請改之乃命禮部郎中孔志約等比¶
𩔖升䧏以后族為第一等其餘悉以仕唐官品髙下為¶
凖凡九等於是士卒以軍功致位五品者豫士流時人¶
謂之勲格¶
　　　李義府與諸李叙昭穆¶
<pb:KR2h0002_WYG_018-65a>¶
以普州刺史李義府同中書門下三品義府既貴自言¶
本出趙郡與諸李叙昭穆無頼之徒藉其權勢拜伏為¶
兄叔者甚衆給事中李崇徳初與同譜及義府出為普¶
州即除之義府聞而銜之及復為相使人誣構其罪下¶
獄自殺¶
　　　髙宗禁昬家以名族相矜¶
初太宗疾山東士人自矜門地昬姻多責資財命修氏¶
族志例䧏一等王妃主壻皆取勲臣家不議山東之族¶
<pb:KR2h0002_WYG_018-65b>¶
而魏徴房𤣥齡李勣家皆盛與為昬常左右之由是舊¶
望不減或一姓之中更分某房某眷髙下懸隔李義府¶
為其子求昏不獲恨之故以先帝之㫖勸髙宗矯其弊¶
詔後魏隴西李寳等子孫不得自為昬姻仍定天下嫁¶
女受財之數毋得受陪門財然族望為時俗所尚終不¶
能禁或載女竊送夫家或女老不嫁終不與異姓為昏¶
其衰宗落譜昭穆所不齒者往往反自稱禁昬家益増¶
厚價¶
<pb:KR2h0002_WYG_018-66a>¶
　　逆臣門¶
　　　魏賈充等弑髙貴鄉公¶
景元元年髙貴鄉公見威權日去不勝其忿召侍中王¶
沈尚書王經散騎常侍王業謂曰司馬昭之心路人所¶
知也吾不能坐受廢辱今日當與卿自出討之王經曰¶
昔魯昭公不忍季氏敗走失國為天下笑今權在其門¶
為日乆矣朝廷四方皆為之致死不顧逆順之理非一¶
日也陛下一旦如此無乃欲除疾而更深之邪禍殆不¶
<pb:KR2h0002_WYG_018-66b>¶
測宜且重詳髙貴鄉公乃出懐中黃素詔投地曰行之¶
決矣正使死何懼况不必死邪於是入白太后沈業犇¶
走告昭呼經欲與俱經不從髙貴鄉公遂㧞劔升輦率¶
殿中宿衛蒼頭官僮鼓譟而出中䕶軍賈充自外入逆¶
與帝戰於南闕下髙貴鄉公自用劒衆欲退太子舍人¶
成濟問充曰事急矣當云何充曰司馬公畜養汝等正¶
為今日今日之事無所問也濟即抽戈前刺髙貴鄉公¶
殞于車下昭入殿中召羣臣會議尚書左僕射陳泰不¶
<pb:KR2h0002_WYG_018-67a>¶
至昭使其舅尚書荀顗召之泰入見昭悲慟昭亦對之¶
泣曰𤣥伯卿何以處我泰曰獨有斬賈充少可以謝天¶
下耳昭乆之曰卿更思其次泰曰泰言惟有進於此不¶
知其次太后下令罪狀髙貴鄉公廢為庶人葬以民禮¶
收王經及其家屬付廷尉¶
　　　東晉蘇峻有輕朝廷之心¶
咸和元年初王導輔政以寛和得衆及庾亮用事任法¶
裁物頗失人心歴陽内史蘇峻有功於國威望漸著有¶
<pb:KR2h0002_WYG_018-67b>¶
銳卒萬人器械甚精朝廷以江外寄之而峻頗懷驕溢¶
有輕朝廷之志招納亡命衆力日多皆仰食縣官運漕¶
相屬稍不如意輒肆忿言亮以温嶠為江州刺史鎮武¶
昌尚書僕射王舒爲會稽内史以廣聲援又修石頭以¶
備之¶
　　　蘇峻拒朝廷之徴命¶
二年庾亮以蘇峻在歴陽終為禍亂欲下詔徴之訪於¶
司徒王導導曰峻猜險必不奉詔不若且苞容之亮言¶
<pb:KR2h0002_WYG_018-68a>¶
於朝曰峻狼子野心終必為亂今日徴之縱不順命為¶
禍猶淺若復經年不可復制猶七國之於漢也朝臣無¶
敢難者獨光禄大夫卞壼争之曰峻擁强兵逼近京邑¶
路不終朝一旦有變易為蹉跌宜深思之亮不從於是¶
下優詔徴峻為大司農峻上表曰昔明皇帝親執臣手¶
使臣北討胡㓂今中原未靖臣何敢即安乞補青州界¶
一荒郡以展鷹犬之用復不許參軍任譲謂峻曰將軍¶
求處荒郡而不見許事勢如此恐無生路不如勒兵自¶
<pb:KR2h0002_WYG_018-68b>¶
守阜陵令匡術亦勸峻反峻遂不應命温嶠聞之即欲¶
率衆下衛建康三呉亦欲起義兵亮並不聽而報嶠書¶
曰吾憂西陲過於&KR1318;陽足下無過雷池一歩也朝廷遣¶
使諭峻峻曰臺下云我欲反豈得活邪我寜山頭望廷¶
尉不能廷尉望山頭往者國家危如累卵非我不濟狡¶
兔既死獵犬宜烹但當死報造謀者耳¶
　　　蘇峻破臺城¶
三年蘇峻帥衆二萬人濟自横江登牛渚軍于陵口臺¶
<pb:KR2h0002_WYG_018-69a>¶
兵禦之屢敗峻攻青溪柵卞壼帥諸軍拒擊不能禁峻¶
因風縱火燒臺省及諸營寺署一時蕩盡庾亮帥衆將¶
陳于宜陽門内未及成列士衆皆棄甲走亮與弟懌條¶
翼及郭黙趙𦙍俱奔尋陽峻兵入臺城司徒王導謂侍¶
中褚翜曰至尊當御正殿君可啓令速出翜即入上閣¶
躬自抱成帝登太極前殿導及光禄大夫陸&KR0929;荀崧尚¶
書張闓共登御牀擁衛帝峻兵既入叱褚翜令下翜正¶
立不動呵之曰蘇冠軍來覲至尊軍人豈得侵逼由是¶
<pb:KR2h0002_WYG_018-69b>¶
峻兵不敢上殿突入後宫宫人及太后左右侍人皆見¶
掠奪峻稱詔大赦惟庾亮兄弟不在原例以王導有徳¶
望猶使以本官居己之右¶
　　　宋孔熈先等謀逆被誅¶
元嘉二十二年初魯國孔熈先博學文史兼通數術有¶
縱横才志為員外散騎侍郎不為時所知憤憤不得志¶
以范&KR0929;志意不滿欲引與同謀謝綜&KR0929;之甥也熈先傾¶
身事之綜引熈先與&KR0929;相識熈先乃從容說&KR0929;曰大將¶
<pb:KR2h0002_WYG_018-70a>¶
軍英斷聰敏人神攸屬失職南垂天下憤怨小人請以¶
七尺之軀三寸之舌立功立事而歸諸君子丈人以為¶
何如&KR0929;甚愕然熈先曰昔毛玠竭節於魏武張温畢議¶
於孫權彼二人者皆國之俊乂豈言行玷缺然後至於¶
禍辱哉皆以廉直勁正不得乆容丈人之於本朝不深¶
於二主人間雅譽過於兩臣讒夫側目為日乆矣比肩¶
競逐庸可遂乎&KR0929;反意乃决文帝之燕武帳岡也&KR0929;等¶
謀以其日作亂許曜侍文帝扣刀目&KR0929;&KR0929;不敢仰視徐¶
<pb:KR2h0002_WYG_018-70b>¶
湛之宻以其謀白文帝文帝命有司收掩窮治收綜及¶
熈先兄弟皆款服文帝遣使詰問&KR0929;&KR0929;猶隱拒熈先聞¶
之笑曰凡處分符檄書疏皆范所造云何於今方作如¶
此抵蹋邪明日仗士送付廷尉熈先望風吐款辭氣不¶
撓文帝竒其才遣人慰勉之曰以卿之才而滯於集書¶
省理應有異志此乃我負卿也&KR0929;本意謂入獄即死而¶
上窮治其獄遂經二旬&KR0929;更有生望獄吏戯之曰外傳¶
唐事或當長繫&KR0929;聞之驚喜綜熈先笑之曰詹事疇昔¶
<pb:KR2h0002_WYG_018-71a>¶
攘袂瞋目躍馬顧盻自以為一世之雄今擾攘紛紜畏¶
死乃爾設令賜以性命人臣圖主何顔可以生存後&KR0929;¶
綜熈先及其子弟黨與皆伏誅¶
　　　梁王偉説侯景弑太宗¶
大寳二年侯景遣衛尉卿彭儁等帥兵入殿廢太宗為¶
晉安王幽于永福省悉撤内外侍衛使突騎左右守之¶
牆垣悉布枳棘太子神明端嶷於景黨未嘗屈意所親¶
竊問之太子曰賊若於事義未須見殺吾雖陵慢呵叱¶
<pb:KR2h0002_WYG_018-71b>¶
終不敢言若見殺時至雖一日百拜亦無所益又曰殿¶
下今居困阨而神貎怡然不貶平日何也太子曰吾自¶
度死日必在賊前若諸叔能滅賊賊必先見殺然後就¶
死若其不然賊亦殺我以取富貴安能以必死之命為¶
無益之愁乎及難太子顔色不變徐曰乆知此事嗟其¶
晚耳王偉説侯景弑太宗以絶衆心景從之偉與左衛¶
將軍彭儁王修纂進酒於太宗曰丞相以陛下幽憂既¶
乆使臣等來上壽太宗笑曰已禪帝位何得言陛下此¶
<pb:KR2h0002_WYG_018-72a>¶
壽酒將不盡此乎於是儁等齎曲項琵琶與太宗極飲¶
太宗知將見殺因盡醉曰不圖爲樂之至於斯也既醉¶
而寢偉乃出儁進土囊修纂坐其上而殂¶
　　　王偉請侯景立七廟¶
大寳二年加侯景九錫漢國置丞相以下官豫章王棟¶
禪位于景景即皇帝位于南郊還登太極殿其黨數萬¶
皆吹脣呼譟而上大赦改元太始封棟為淮隂王王偉¶
請立七廟景曰何謂七廟偉曰天子祭七世祖考并請¶
<pb:KR2h0002_WYG_018-72b>¶
七世諱景曰前世吾不復記唯記我父名標且彼在朔¶
州那得來噉此衆咸笑之王偉制其名位追尊父標為¶
元皇帝景之作相也以西州為府文武無尊卑皆引接¶
及居禁中非故舊不得見由是諸將多怨望景好獨乘¶
小馬彈射飛鳥王偉毎禁止之不許輕出景鬱鬱不樂¶
更成失志曰吾無事為帝與受擯不殊¶
　　　隋王世充酖殺皇泰主¶
唐武徳二年王世充以禮部尚書裴仁基左輔大將軍¶
<pb:KR2h0002_WYG_018-73a>¶
裴行儼有威名忌之仁基父子知之亦不自安乃與尚¶
書左丞宇文儒童謀殺世充及其黨復尊立皇泰主事¶
泄皆夷三族齊王世惲言於世充曰儒童等謀反正為¶
皇泰主尚在故也不如早除之世充從之遣兄子唐王¶
仁則及家奴梁百年酖皇泰主皇泰主曰更為請太尉¶
以往者之言未應至此百年欲為啟陳世惲不許又請¶
與太后辭訣亦不許乃布席焚香禮佛願自今已往不¶
復生帝王家飲藥不能絶以帛縊殺之謚曰恭皇帝¶
<pb:KR2h0002_WYG_018-73b>¶
　　　唐李靖等謂侯君集必反¶
貞觀十七年初太宗使李靖教侯君集兵法君集言於¶
太宗曰李靖將反矣太宗問其故對曰靖獨教臣以其¶
粗而匿其精以是知之太宗以問靖靖對曰此乃君集¶
欲反耳今諸夏已定臣之所教足以制四夷而君集固¶
求盡臣之術非反而何江夏王道宗嘗從容言於太宗¶
曰君集志大而智小自負微功恥在房𤣥齡李靖之下¶
雖為吏部尚書未滿其志以臣觀之必將為亂太宗曰¶
<pb:KR2h0002_WYG_018-74a>¶
君集材器亦何施不可朕豈惜重位但次第未至耳豈¶
可億度妄生猜貳邪及君集反誅太宗乃謝道宗曰果¶
如卿言¶
　　　鄭普思聚黨謀作亂¶
神龍二年初祕書監鄭普思納其女於後宫監察御史¶
崔日用劾奏之中宗不聽普思聚黨於雍岐二州謀作¶
亂事覺西京留守蘇瓌收繋窮治之普思妻第五氏以¶
鬼道得幸於皇后中宗敕瓌勿治侍御史范獻忠進曰¶
<pb:KR2h0002_WYG_018-74b>¶
請斬蘇瓌中宗曰何故對曰瓌為留守大臣不能先斬¶
普思然後奏聞使之熒惑聖聽其罪大矣且普思反狀¶
明白而陛下曲為申理臣願先賜死不能北面事普思¶
魏元忠曰蘇瓌長者用刑不枉普思法當死中宗不得¶
已流普思於儋州餘黨皆伏誅¶
　　　安禄山欲反先收衆心¶
天寳十三載安禄山奏臣所部將士討奚契丹九姓同¶
羅等勲効甚多乞不拘常格超資加賞仍好冩告身付¶
<pb:KR2h0002_WYG_018-75a>¶
臣軍授之於是除將軍者五百餘人中郎將者二千餘¶
人禄山欲反故先以此收衆心也禄山辭歸范陽明皇¶
解御衣以賜之禄山受之驚喜恐楊國忠奏留之疾驅¶
出闗乘船㳂河而下晝夜兼行日數百里過郡縣不下¶
船自是有言禄山反者明皇皆縛送之由是人皆知其¶
將反無敢言者¶
　　　朱泚自稱權知六軍¶
建中四年涇原兵亂德宗自苑北門出姜公輔叩馬言¶
<pb:KR2h0002_WYG_018-75b>¶
曰朱泚嘗為涇帥坐弟滔之故廢處京師心嘗怏怏今¶
亂兵若奉以為主則難制矣請召使從行徳宗倉猝不¶
暇用其言曰無及矣遂行姚令言與亂兵謀曰今衆無¶
主不能持乆朱太尉閒居私第請相與奉之衆許諾乃¶
遣數百騎迎朱泚於晉昌里第夜半泚按轡列炬𫝊呼¶
入宫居含元殿設警嚴自稱權知六軍源休以使回紇¶
還賞薄怨朝廷入見泚屏人宻語移時為泚陳成敗引¶
符命勸之僣逆泚喜然猶未决宿衛諸軍舉白幡降者¶
<pb:KR2h0002_WYG_018-76a>¶
列於闕前甚衆李忠臣乆失兵柄太僕卿張光晟自負¶
其才皆鬱鬱不得志泚悉起而用之先是休以才能光¶
晟以節義鎮以清素都官員外郎彭偃以文學太常卿¶
敬釭以勇略皆為時人所重至是皆為泚用泚於是自¶
謂衆心所歸反謀遂定以源休為京兆尹判度支李忠¶
臣為皇城使百司供億六軍宿衛咸擬乘輿¶
　　　朱泚欲與朱滔會洛陽¶
朱泚遣使遺朱滔書稱三秦之地指日克平大河之北¶
<pb:KR2h0002_WYG_018-76b>¶
委卿除殄當與卿會于洛陽滔得書西向舞蹈宣示軍¶
府移牒諸道以自誇大¶
　　　李錡謀反受誅¶
元和二年李錡以宣州富饒欲先取之遣兵馬使張子¶
良李奉仙田少卿將兵三千襲之三人知錡必敗與牙¶
將裴行立同謀討之召士卒諭之曰僕射反逆官軍四¶
集常湖二將繼死其勢已蹙吾輩何為隨之族滅衆恱¶
許諾即夜還趨城錡聞子良等舉兵撫膺曰吾何望矣¶
<pb:KR2h0002_WYG_018-77a>¶
跣足匿樓下左右執錡械送京師錡至長安憲宗御興¶
安門面詰之對曰臣初不反張子良等教臣耳憲宗曰¶
卿為元帥子良等謀反何不斬之然後入朝錡無以對¶
乃并其子師囘腰斬之有司請毁錡祖考家廟中丞盧¶
坦上言李錡父子受誅罪已塞矣昔漢誅霍禹不罪霍¶
光先朝誅房遺愛不及房𤣥齡康誥曰父子兄弟罪不¶
相及況以錡為不善而罪及五代祖乎乃不毁有司籍¶
錡家財輸京師翰林學士裴垍李綘上言以為李錡僣¶
<pb:KR2h0002_WYG_018-77b>¶
侈割剥六州之人以富其家或枉殺其身而取其財陛¶
下閔百姓無告故討而誅之今輦金帛以輸上京恐遠¶
近失望願以逆人資財賜浙西百姓代今年租賦憲宗¶
嘉歎乆之即從其言¶
　　　韓愈責王庭湊圍深州¶
長慶二年王庭湊圍牛元翼於深州官軍三面救之皆¶
以乏糧不能進深州圍益急朝廷不得已以庭湊為成¶
徳節度使以兵部侍郎韓愈為宣慰使韓愈既行衆皆¶
<pb:KR2h0002_WYG_018-78a>¶
危之詔愈至境更觀事勢勿遽入愈曰止君之仁死臣¶
之義遂往至鎮庭湊㧞刃弦弓以逆之及館甲士羅於¶
庭庭湊言曰所以紛紛者乃此曹所為非庭湊心愈厲¶
聲曰天子以尚書有將帥材故賜之節鉞不知尚書乃¶
不能與健兒語邪甲士前曰先太師為國擊走朱滔血¶
衣猶在此軍何負朝廷乃以為賊乎愈曰汝曹尚能記¶
先太師則善矣夫逆順之為禍福豈遠耶自禄山思明¶
以來至元濟師道其子孫有今尚存仕宦者乎田令公¶
<pb:KR2h0002_WYG_018-78b>¶
以魏博歸朝廷子孫雖在孩提皆為美官王承元以此¶
軍歸朝廷弱冠為節度使劉悟李祐今皆為節度使汝¶
曹亦聞之乎庭湊曰侍郎來欲使庭湊何為愈曰神䇿¶
六軍之將如牛元翼者不少但朝廷顧大體不可棄之¶
耳尚書何為圍之不置庭湊曰即當出之因與愈宴禮¶
而歸之未㡬牛元翼將十騎突圍出深州大將臧平等¶
舉城降庭湊責其乆堅守殺平等將吏百八十餘人¶
　　　髙駢草表自訴言辭不遜¶
<pb:KR2h0002_WYG_018-79a>¶
中和二年加淮南節度使髙駢兼侍中罷其鹽鐡轉運¶
使駢既失兵柄又解利權攘袂大詬遣幕僚顧雲草表¶
自訴言辭不遜其略曰是陛下不用微臣固非微臣有¶
負陛下又曰姦臣未悟陛下猶迷不思宗廟之焚燒不¶
痛園林之開毁又曰王鐸僨軍之將崔安潛在蜀貪黷¶
豈二儒士能戢强兵又曰今之所用上至帥臣下及禆¶
將以臣所料悉可坐擒又曰無使百代有抱恨之臣千¶
古留刮席之恥臣但慮冦生東土劉氏復興即軹道之¶
<pb:KR2h0002_WYG_018-79b>¶
災豈獨往日又曰今賢才在野憸人滿朝致陛下為亡¶
國之君此子等計將安出僖宗命鄭畋草詔切責之其¶
略曰綰利則牢盆在手主兵則都統當權直至京北京¶
西神䇿諸鎮悉在指揮之下可知董制之權而又貴作¶
司徒榮為太尉以為不用如何為用乎又曰朕縁乆付¶
卿兵柄不能翦蕩元凶自天長漏網過淮不出一兵襲¶
逐奄殘京國首尾三年廣陵之師未離封部忠臣積望¶
勇士興譏所以擢用元臣誅夷巨冦又曰從來倚仗之¶
<pb:KR2h0002_WYG_018-80a>¶
意一旦控告無門凝睇東南惟増悽惻又曰謝𤣥破苻¶
堅於淝水裴度平元濟於淮西未必儒臣不如武將又¶
謂宗廟焚燒園陵開毁龜玉毁櫝誰之過與又曰姦臣¶
未悟之言何人肯認陛下猶迷之語朕不敢當又曰卿¶
尚不能縛黄巢於天長安能坐擒諸將又曰卿云劉氏¶
復興不知誰為魁首比朕於劉𤣥子嬰何太誣㒺又曰¶
况天歩未傾皇綱尚整三靈不昧百度俱存君臣之禮¶
儀上下之名分所宜遵守未可墮陵朕雖沖人安得輕¶
<pb:KR2h0002_WYG_018-80b>¶
侮駢臣節既虧自是貢賦遂絶¶
　　　張濬責王敬武臣事黄巢¶
以平盧大將王敬武為留後時諸道兵皆會闗中討黄¶
巢獨平盧不至王鐸遣諌議大夫張濬往説之敬武已¶
受黄巢官爵不出迎濬見敬武責之曰公爲天子藩臣¶
侮慢詔使不能事上何以使下敬武愕然謝之既宣詔¶
將士皆不應濬徐諭之曰人生當先曉逆順次知利害¶
黄巢前日販鹽虜耳公等捨累葉天子而臣之果何利¶
<pb:KR2h0002_WYG_018-81a>¶
哉今天下勤王之師皆集京畿而淄青獨不至一旦賊¶
平天子返正公等何面見天下之人乎不亟往分功名¶
取富貴後悔無及矣將士皆改容引咎顧謂敬武曰諫¶
議之言是也敬武即發兵從濬而西¶
　　　朱全忠弑君謀禪代¶
天祐元年初朱全忠自鳯翔迎車駕還見徳王裕眉目¶
疎秀且年齒已壯惡之私謂崔𦙍曰徳王嘗奸帝位豈¶
可復留公何不言之𦙍言於昭宗昭宗問全忠全忠曰¶
<pb:KR2h0002_WYG_018-81b>¶
陛下父子之間臣安敢竊議此崔𦙍賣臣耳昭宗自離¶
長安日憂不測與皇后終日沈飲或相對涕泣全忠使¶
樞宻使蔣𤣥暉伺察昭宗動静皆知之昭宗從容謂𤣥¶
暉曰德王朕之愛子全忠何故堅欲殺之因泣下齧中¶
指血流𤣥暉具以語全忠全忠愈不自安時李茂貞楊¶
崇本李克用劉仁恭王建楊行宻趙匡凝移檄往來皆¶
以興復為辭全忠方引兵西討以昭宗有英氣恐變生¶
於中欲立幼君易謀禪代乃遣判官李振至洛陽與𤣥¶
<pb:KR2h0002_WYG_018-82a>¶
暉等圖之𤣥暉入宫問至尊安在昭儀李漸榮臨軒呼¶
曰寜殺我曹勿傷大家昭宗方醉遽起單衣繞柱走史¶
太追而弑之𤣥暉矯詔稱李漸榮弑逆宜立輝王祚為¶
皇太子更名祝監軍國事¶
　　　石敬瑭據河東以叛¶
後晉天福元年唐主以千春節置酒晉國長公主上壽¶
畢辭歸晉陽潞王醉曰何不且留遽歸欲與石郎反耶¶
石敬瑭聞之益懼初石敬瑭欲嘗唐主之意累表自陳¶
<pb:KR2h0002_WYG_018-82b>¶
羸疾乞解兵柄移它鎮潞王與執政議從其請移鎮鄆¶
州房暠李崧吕琦等皆力諌以為不可李崧請急在外¶
薛文遇獨直潞王與之議河東事文遇曰諺有之當道¶
築室三年不成兹事斷自聖志羣臣各為身謀安肯盡¶
言以臣觀之河東移亦反不移亦反在旦暮耳不若先¶
事圖之潞王大喜曰卿言殊豁吾意成敗吾決行之即¶
為除目付學士院使草制以敬瑭為天平節度使制出¶
兩班相顧失色敬瑭疑懼謀於將佐曰吾之再來河東¶
<pb:KR2h0002_WYG_018-83a>¶
也主上面許終身不除代今忽有是命得非如今年千¶
春節與公主所言乎我不興亂朝廷發之安能束手死¶
於道路乎都押牙劉知逺曰明公乆將兵得士卒心今¶
據形勝之地士馬精强若稱兵傳檄帝業可成奈何以¶
一紙制書自投虎口乎掌書記洛陽桑維翰曰主上初¶
即位明公入朝主上豈不知蛟龍不可縱之深淵耶然¶
卒以河東復授公此乃天意假公以利器也契丹主部¶
落近在雲應公誠能推心屈節事之萬一有急朝呼夕¶
<pb:KR2h0002_WYG_018-83b>¶
至何患無成敬瑭意遂決表帝養子不應承祀請𫝊位¶
許王帝手裂其表抵地制削奪敬瑭官爵¶
　　　閩朱文進等弑君自立¶
後晉開運元年閩拱宸都指揮使朱文進閤門使連重¶
遇既弑康宗常懼國人之討相與結昏以自固閩主曦¶
果於誅殺嘗遊西園因醉殺控鶴指揮使魏從朗從朗¶
朱連之黨也又嘗酒酣誦白居易詩云惟有人心相對¶
間咫尺之情不能料因舉酒屬二人二人起流涕再拜¶
<pb:KR2h0002_WYG_018-84a>¶
曰臣子事君父安有它志曦不應二人大懼會后父李¶
真有疾曦如真第問疾文進重遇使拱宸馬歩使錢達¶
弑曦於馬上召百官集朝堂告之曰太祖昭武皇帝光¶
啟閩國今子孫淫虐荒墜厥緒天厭王氏宜更擇有德¶
者立之衆莫敢言重遇乃推文進升殿被衮冕帥羣臣¶
北面再拜稱臣文進自稱閩主悉收王氏宗族延喜以¶
下少長五十餘人皆殺之¶
　　　留從效不肯交臂事賊¶
<pb:KR2h0002_WYG_018-84b>¶
泉州散貟指揮使留從效謂同列曰朱文進屠滅王氏¶
遣腹心分據諸州吾屬世受王氏恩而交臂事賊一旦¶
富沙王克福州吾屬死有餘愧衆以為然從效等各引¶
軍中所善壯士夜飲於從效之家從效紿之曰富沙王¶
已平福州宻㫖令吾屬討黄紹頗吾觀諸君狀貌皆非¶
乆處貧賤者從吾言富貴可圖不然禍且至矣衆皆踊¶
躍操白梃踰垣而入執紹頗斬之從效持州印詣王繼¶
勲第請主軍府從效自稱平賊統軍使函紹頗首遣副¶
<pb:KR2h0002_WYG_018-85a>¶
兵馬使臨淮陳洪進齎詣建州¶
　　　楊光遠據青州叛命¶
李守貞圍青州經時城中食盡餓死者大半契丹援兵¶
不至楊光遠遙稽首於契丹曰皇帝皇帝誤光遠矣其¶
子承勲勸光遠降兾全其族光遠不許曰吾昔在代北¶
嘗以紙錢祭天池而沈人皆言當為天子姑待之承勲¶
斬勸光遠反者節度判官丘濤等送其首於守貞縱火¶
大譟劫其父出居私第上表待罪開城納官軍朝廷以¶
<pb:KR2h0002_WYG_018-85b>¶
楊光逺罪大而諸子歸命難於顯誅命李守貞以便宜¶
從事守貞入青州遣人拉殺光逺於别第以病死聞起¶
復楊承勲除汝州防禦使¶
　　　張彦澤黨契丹以叛晉¶
三年契丹引兵自邢相而南杜威將降兵以從遣張彦¶
澤將二千騎先取大梁彦澤倍道疾驅夜渡白馬津自¶
封丘門斬關而入李彦韜帥禁兵五百赴之不能遏彦¶
澤頓兵明德門外城中大擾齊王於宮中起火自携劒¶
<pb:KR2h0002_WYG_018-86a>¶
驅後宫十餘人將赴火爲親軍將薛超所持俄而彦澤¶
自寛仁門傳契丹主與太后書慰撫之齊王使召張彦¶
澤欲與計事彦澤曰臣無面目見陛下齊王復召之彦¶
澤微笑不應或勸桑維翰逃去維翰曰吾大臣逃將安¶
之坐而俟命彦澤以帝命召維翰維翰至彦澤倨坐見¶
維翰維翰責之曰去年㧞公於罪人之中復領大鎮授¶
以兵權何乃負恩至此彦澤無以應遣兵守之彦澤縱¶
兵大掠貧民乘之亦爭入富室殺人取其貨二日方止¶
<pb:KR2h0002_WYG_018-86b>¶
都城為之一空彦澤所居寳貨山積自謂有功於契丹¶
晝夜以酒樂自娯出入騎從常數百人其旗幟皆題赤¶
心為主見者笑之彦澤遷齊王於開封府頃刻不得留¶
宫中慟哭齊王與太后皇后乘肩輿宮人宦者十餘人¶
歩從見者流涕齊王悉以内庫金珠自隨彦澤使人諷¶
之言契丹主至此物不可匿也齊王悉歸之亦分以遺¶
彦澤彦澤擇取其竒貨而封其餘以待契丹¶
　　權臣門¶
<pb:KR2h0002_WYG_018-87a>¶
　　　漢王鳳用事¶
陽朔元年時大將軍王鳳用事成帝謙讓無所顓左右¶
嘗薦光禄大夫劉向少子歆通達有異材成帝召見歆¶
誦讀詩賦甚説之欲以為中常侍召取衣冠臨當拜左¶
右皆曰未曉大將軍成帝曰此小事何須關大將軍左¶
右叩頭争之成帝於是語鳳鳳以為不可乃止¶
　　　質帝目梁冀為䟦扈將軍¶
本初元年質帝少而聰慧嘗因朝會目梁冀曰此䟦扈¶
<pb:KR2h0002_WYG_018-87b>¶
將軍也冀聞深惡之冀使左右置毒於煑餅以進之質¶
帝苦煩甚使促召太尉李固固入前問帝得患所由質¶
帝尚能言曰食煑餅令腹中悶得水尚可活時冀亦在¶
側曰恐吐不可飲水語未絶而崩¶
　　　梁冀誣殺李固杜喬¶
建和元年宦者唐衡左悺等共譖杜喬於桓帝曰陛下¶
前當即位喬與李固抗議以為不堪奉漢宗祀桓帝亦¶
怨之會清河劉文與妖賊劉鮪交通妄言清河王當統¶
<pb:KR2h0002_WYG_018-88a>¶
天下欲共立蒜事覺於是捕文鮪誅之蒜坐貶爵自殺¶
梁冀因誣李固杜喬云與文鮪等交通請逮按罪太后¶
素知喬忠不許冀遂收固下獄遂死於獄中臨命與胡¶
廣趙戒書曰固受國厚恩是以竭其股肱不顧死亾志¶
欲扶持王室比隆文宣何圖一朝梁氏迷謬公等曲從¶
以吉為凶成事為敗乎漢家衰微從此始矣公等受主¶
厚禄顛而不扶傾覆大事後之良史豈有所私固身已¶
矣於義得矣夫復何言廣戒得書悲慙皆長歎流涕而¶
<pb:KR2h0002_WYG_018-88b>¶
已杜喬亦死獄中¶
　　　桓帝會議襃崇梁冀之禮¶
元嘉元年桓帝欲襃崇梁冀使中朝二千石以上會議¶
其禮特進胡廣等咸稱冀之勲德宜比周公錫之山川¶
土田附庸黄瓊獨曰冀前以親迎之勞増邑萬三千户¶
又其子𦙍亦加封賞今諸侯以户邑為制不以里數為¶
限冀可比鄧禹合食四縣朝廷從之於是有司奏冀入¶
朝不趨劒履上殿謁讃不名禮儀比蕭何悉以定陶陽¶
<pb:KR2h0002_WYG_018-89a>¶
成餘户増封為四縣比鄧禹賞賜金錢奴婢綵帛車馬¶
衣服甲第比霍光以殊元勲毎朝會與三公絶席十日¶
一入平尚書事宣布天下為萬世法冀猶以所奏禮薄¶
意不恱¶
　　　梁冀一門之盛¶
延熺二年梁冀一門前後七侯三皇后六貴人二大將¶
軍夫人女食邑稱君者七人尚公主者三人其餘卿將¶
尹校五十七人冀専擅威柄凶恣日積宫衛近侍並樹¶
<pb:KR2h0002_WYG_018-89b>¶
所親禁省起居纎微必知其四方調發歲時貢獻皆先¶
輸上第於冀乘輿乃其次焉吏民齎貨求官請罪者道¶
路相望百官遷召皆先到冀門牋檄謝恩然後敢詣尚¶
書¶
　　　董卓欲比太公稱尚父¶
初平二年董卓至長安公卿皆迎拜車下卓抵手謂御¶
史中丞皇甫嵩曰義真怖未乎嵩曰明公以徳輔朝廷¶
大慶方至何怖之有若淫刑以逞將天下皆懼豈獨嵩¶
<pb:KR2h0002_WYG_018-90a>¶
乎卓黨欲尊卓比太公稱尚父卓以問蔡邕邕曰明公¶
威徳誠為巍巍然比之太公愚意以為未可宜須關東¶
平定車駕還反舊京然後議之卓乃止¶
　　　王允與呂布謀殺董卓¶
三年董卓以其弟旻為左將軍兄子璜為中軍校尉皆¶
典兵事宗族内外並列朝廷卓侍妾懷抱中子皆封侯¶
弄以金紫卓車服僣擬天子召呼三臺尚書以下皆自¶
詣卓府啟事又築塢於郿髙厚皆七丈積榖為三十年¶
<pb:KR2h0002_WYG_018-90b>¶
儲自云事成雄據天下不成守此足以畢老卓忍於誅¶
殺諸將言語有蹉跌者便戮於前人不聊生司徒王允¶
與司𨽻校尉黄琬僕射士孫瑞尚書楊瓉宻謀誅卓中¶
郎將呂布便弓馬膂力過人卓常以布自衛嘗小失卓¶
意卓㧞手㦸擲布布隂怨於卓允因以誅卓之謀告布¶
使為内應布遂許之會獻帝有疾新愈大會未央殿卓¶
朝服乘車而入陳兵夾道令呂布等扞衛前後王允使¶
士孫瑞自書詔以授布布持矛刺卓趣兵斬之暴卓尸¶
<pb:KR2h0002_WYG_018-91a>¶
於市天時始熱卓素充肥脂流於地守尸吏為大炷置¶
卓臍中燃之光明達曙如是積日¶
　　　曹操勒兵入宮收伏后¶
建安十九年獻帝自都許以來守位而已左右侍衛莫¶
非曹氏之人者議郎趙彦嘗為獻帝陳言時䇿魏公操¶
惡而殺之操後以事入見殿中獻帝不任其懼因曰君¶
若能相輔則厚否爾幸垂恩相捨操失色俛仰求出自¶
後不復朝請董承女為貴人操誅承求貴人殺之獻帝¶
<pb:KR2h0002_WYG_018-91b>¶
以貴人有姙累為請不能得伏皇后由是懷懼乃與父¶
完書言曹操殘逼之狀令宻圖之完不敢發至是事乃¶
泄操大怒勒兵入宮收后時獻帝在外殿后被髪徒跣¶
行泣過訣曰不能復相活邪獻帝曰我亦不知命在何¶
時遂將后下暴室以幽死所生二皇子皆酖殺之兄弟¶
及宗族死者百餘人¶
　　　晉趙王倫加九錫¶
永康元年孫秀議加相國倫九錫百官莫敢異議吏部¶
<pb:KR2h0002_WYG_018-92a>¶
尚書劉頌曰昔漢之錫魏魏之錫晉皆一時之用非可¶
通行周勃霍光其功至大皆不聞有九錫之命也張林¶
以頌為張華之黨將殺之孫秀曰殺張裴已傷時望不¶
可復殺頌林乃止遂下詔加倫九錫張林等並居顯要¶
増相府兵為二萬人與宿衛同并所隱匿之兵數踰三¶
萬倫及諸子皆頑鄙無識秀狡黠貪淫所與共事者皆¶
邪佞之士惟競榮利無深謀遠略志趣乖異互相憎疾¶
秀子會為射聲校尉形貌短陋如奴僕之下者秀使尚¶
<pb:KR2h0002_WYG_018-92b>¶
帝女河東公主¶
　　　齊王冏驕奢擅權¶
太安元年齊武閔王冏既得志頗驕奢擅權大起府第¶
壞公私廬舍以百數制與西宮等中外失望耽於宴樂¶
不入朝見坐拜百官符敕三臺選舉不均嬖寵用事殿¶
中御史桓豹奏事不先經冏府即加考竟南陽處士鄭¶
方上書諌冏曰今大王安不慮危燕樂過度一失也宗¶
室骨肉當無纎介今則不然二失也蠻夷不静大王謂¶
<pb:KR2h0002_WYG_018-93a>¶
功業已隆不以為念三失也兵革之後百姓窮困不聞¶
賑救四失也大王與義兵盟約事定之後賞不踰時而¶
今猶有有功未論者五失也冏謝曰非子孤不聞過孫¶
惠上書曰天下有五難四不可而明公皆居之冒犯鋒¶
刃一難也聚致英豪二難也與將士均勞苦三難也以¶
弱勝强四難也興復皇業五難也大名不可乆荷大功¶
不可乆任大權不可乆執大威不可乆居大王行其難¶
而不以為難處其不可而謂之可惠竊所不安也明公¶
<pb:KR2h0002_WYG_018-93b>¶
宜思功成身退之道崇親推近委重長沙成都二王長¶
揖歸藩則太伯子臧不專美於前矣今乃㤀髙亢之可¶
危貪權勢以受疑雖遨遊髙臺之上逍遙重墉之内愚¶
竊謂危亡之憂過於在潁翟之時也冏不能用惠辭疾¶
去冏謂曹攄曰或勸吾委權還國何如攄曰物禁太盛¶
大王誠能居髙慮危褰裳去之斯善之善者也冏不聽¶
　　　王與馬共天下¶
太興三年王敦殺武陵内史向碩元帝之始鎮江東也¶
<pb:KR2h0002_WYG_018-94a>¶
敦與從弟導同心翼戴元帝亦推心任之敦總征討導¶
專機政羣從子弟布列顯要時人為之語曰王與馬共¶
天下後敦自恃有功且宗族强盛稍益驕恣元帝聞而¶
惡之乃引劉隗刁協等以為腹心稍抑損王氏之權導¶
亦漸見踈外中書郎孔愉陳導忠賢有佐命之勲宜加¶
委任元帝出愉為司徒左長史導能任真推分澹如也¶
有識皆稱其善處興廢而敦益懷不平遂構嫌隙¶
　　　庾亮執朝廷之權¶
<pb:KR2h0002_WYG_018-94b>¶
咸康四年以司徒王導為太傅都督中外諸軍事郗鑒¶
爲太尉庾亮為司空導性寛厚委任諸將趙𦙍賈寜等¶
多不奉法大臣患之庾亮與郗鑒牋曰人主春秋既盛¶
宜復子明辟不稽首歸政甫居師傅之尊多養無頼之¶
士公與下官並荷託付之重大姦不掃何以見先帝於¶
地下乎欲共起兵廢導鑒不聽或勸導宻為之備導曰¶
吾與元規休戚是同元規若來吾便角巾還第復何懼¶
哉征西參軍孫盛宻諌亮曰王公常有世外之懷豈肯¶
<pb:KR2h0002_WYG_018-95a>¶
為凡人事邪此必佞邪之徒欲間内外耳亮乃止是時¶
亮雖居外鎮而遙執朝廷之權既據上流擁强兵趣勢¶
者多歸之導内不能平常遇西風塵起舉扇自蔽徐曰¶
元規塵汚人¶
　　　桓温擅廢立之權¶
咸安元年大司馬温恃其材略位望隂蓄不臣之志嘗¶
撫枕歎曰男子不能流芳百世亦當遺臭萬年術士杜¶
炅能知人貴賤温問炅以己禄位所至炅曰明公勲格¶
<pb:KR2h0002_WYG_018-95b>¶
宇宙位極人臣温不恱温欲先立功河朔以收時望還¶
受九錫及枋頭之敗威名頓挫既克壽春謂參軍郗超¶
曰足以雪枋頭之耻乎超曰未也乆之超就温宿中夜¶
謂温曰明公當天下重任今以六十之年敗於大舉不¶
建不世之勲不足以鎮惬民望温曰然則奈何超曰明¶
公不為伊霍之舉者無以立大威權鎮壓四海温素有¶
心深以為然遂與之定議温自廣陵詣建康諷禇太后¶
請廢帝立丞相會稽王昱温集百官於朝堂廢立既曠¶
<pb:KR2h0002_WYG_018-96a>¶
代所無莫有識其故典者百官震慄温亦色動不知所¶
為尚書僕射王彪之知事不可止乃謂温曰公阿衡皇¶
家當倚傍先代乃命取霍光傳禮度儀制定於須臾彪¶
之朝服當階神彩毅然曽無懼容文武儀凖莫不取定¶
朝廷以此服之於是宣太后令廢海西公為東海王以¶
會稽王昱統承皇極是日即皇帝位改元温出次中堂¶
分兵屯衞温有足疾詔乘輿入殿温威勢翕赫侍中謝¶
安見温遙拜温驚曰安石卿何事乃爾安曰未有君拜¶
<pb:KR2h0002_WYG_018-96b>¶
於前臣揖於後於是詔進温丞相大司馬如故留京師¶
輔政温固辭仍請還鎮姑孰秦王堅聞温廢立謂羣臣¶
曰温前敗灞上後敗枋頭不能思愆自貶以謝百姓方¶
更廢君以自説六十之叟舉動如此將何以自容於四¶
海乎諺曰怒其室而作色於父其桓温之謂矣¶
　　　王坦之等不肯使桓温依周公居攝¶
二年簡文帝不豫急召大司馬温入輔一日一夜發四¶
詔温辭不至遺詔大司馬温依周公居攝故事又曰少¶
<pb:KR2h0002_WYG_018-97a>¶
子可輔者輔之如不可君自取之侍中王坦之自持詔¶
入於簡文帝前毁之簡文帝曰天下儻來之運卿何所¶
嫌坦之曰天下宣元之天下陛下何得專之簡文帝又¶
使坦之改詔曰家國事一禀大司馬如諸葛武侯王丞¶
相故事是日簡文帝崩羣臣疑惑未敢立嗣或曰當須¶
大司馬處分尚書僕射王彪之正色曰天子崩太子代¶
立大司馬何容得異朝議乃定太子即皇帝位大赦崇¶
徳太后令以帝沖幼加在諒闇令温依周公居攝故事¶
<pb:KR2h0002_WYG_018-97b>¶
事已施行王彪之曰此異常大事大司馬必當固讓使¶
萬機停滯稽廢山陵未敢奉令謹具封還事遂不行温¶
望簡文臨終禪位於己不爾便當居攝既不副所望甚¶
憤怨疑王坦之謝安所為心御之¶
　　　桓温大陳兵衞延見朝臣¶
寜康元年大司馬桓温來朝詔吏部尚書謝安侍中王¶
坦之迎于新亭是時都下人情恟恟或云欲誅王謝因¶
移晉室坦之甚懼安神色不變曰晉祚存亡決於此行¶
<pb:KR2h0002_WYG_018-98a>¶
温既至百官拜於道側温大陳兵衞延見朝士有位望¶
者皆戰慴失色坦之流汗沾衣倒執手版安從容就席¶
坐定謂温曰安聞諸侯有道守在四隣明公何須壁後¶
置人邪温笑曰正自不能不爾遂使左右撤之與安笑¶
語移日郗超常為温謀主安與坦之見温温使超卧帳¶
中聽其言風動帳開安笑曰郗生可謂入幕之賔矣時¶
天子幼弱外有强臣安與坦之盡忠輔衞卒安晉室¶
　　　殷仲文勸桓𤣥早受禪¶
<pb:KR2h0002_WYG_018-98b>¶
元興二年侍中殷仲文散騎常侍卞範之勸大將軍桓¶
𤣥早受禪隂撰九錫文及冊命𤣥為相國總百揆封十¶
郡為楚王加九錫楚國置丞相以下官桓謙私問彭城¶
内史劉裕曰楚王勲徳隆重朝廷之情咸謂宜有揖讓¶
卿以為何如裕曰楚王宣武之子勲徳蓋世晉室微弱¶
民望乆移乘運禪代有何不可謙喜曰卿謂之可即可¶
耳¶
　　　桓𤣥使安帝作手詔¶
<pb:KR2h0002_WYG_018-99a>¶
楚王桓𤣥上表請歸藩使安帝作手詔固留之又詐言¶
錢塘臨平湖開江州甘露降使百僚集賀用為己受命¶
之符又以前世皆有隱士恥於己時獨無求得西朝隱¶
士皇甫希之給其資用使隱居山林徴為著作郎使希¶
之固辭不就然後下詔旌禮號曰髙士時人謂之充隱¶
又欲廢錢用榖帛及復肉刑制作紛紜志無一定變更¶
囘復卒無所施行性復貪鄙人士有法書好&KR0030;及佳園¶
宅必假蒱博而取之尤愛珠玉未嘗離手¶
<pb:KR2h0002_WYG_018-99b>¶
　　　劉裕諷朝廷求九錫¶
義熈十二年太尉劉裕遣左長史王𢎞還建康諷朝廷¶
求九錫詔以裕為相國揔百揆揚州牧封十郡為宋公¶
備九錫之禮位在諸侯王上領征西將軍司豫北徐雍¶
四州刺史如故裕辭不受¶
　　　劉裕集朝臣欲受禪¶
宋王劉裕欲受禪而難於發言乃集朝臣宴飲從容言¶
曰桓𤣥簒位鼎命已移我首倡大義興復帝室南征北¶
<pb:KR2h0002_WYG_018-100a>¶
伐平定四海功成業著遂荷九錫今年將衰暮崇極如¶
此物忌盛滿非可乆安今欲奉還爵位歸老京師羣臣¶
惟盛稱功徳莫諭其意日晩坐散中書令傅亮還外乃¶
悟而宫門已閉亮叩扉請見宋王即開門見之亮入但¶
曰臣暫宜還都宋王解其意無復他言亮出已夜見長¶
星竟天拊髀歎曰我常不信天文今始驗矣亮至建康¶
徴宋王入輔宋王留子義康鎮壽陽宋王至建康傅亮¶
諷晉恭帝禪位於宋具詔草呈帝使書之恭帝欣然操¶
<pb:KR2h0002_WYG_018-100b>¶
筆謂左右曰桓𤣥之時晉氏已無天下重為劉公所延¶
將二十載今日之事本所甘心遂書赤紙為詔遜于琅¶
邪第宋王為壇於南郊即皇帝位禮畢自石頭備法駕¶
入建康宮徐廣又悲感流涕侍中謝晦謂之曰徐公得¶
無小過廣曰君為宋朝佐命身是晉室遺老悲歡之事¶
固不可同恭帝臨太極殿大赦改元其犯鄉論清議一¶
皆蕩滌與之更始¶
　　　宋順帝禪位于齊王¶
<pb:KR2h0002_WYG_018-101a>¶
建元元年進齊公蕭道成爵為王増封十郡宋順帝下¶
詔禪位于齊順帝當臨軒不肯出逃于佛蓋之下王敬¶
則勒兵殿庭以板輿入迎順帝順帝收淚謂敬則曰欲¶
見殺乎敬則曰出居别宮耳官先取司馬家亦如此順¶
帝泣而彈指曰願後身世世勿復生天王家宮中皆哭¶
帝拍敬則手曰必無過慮當餉輔國十萬錢是日百僚¶
陪位侍中謝朏在直當解璽綬陽為不知引枕卧乃以¶
王儉為侍中解璽綬禮畢順帝乘&KR0030;輪車出就東邸問¶
<pb:KR2h0002_WYG_018-101b>¶
今日何不奏鼓吹左右莫有應者右光禄大夫王琨至¶
是攀車&KR0425;尾慟哭曰人以壽為歡老臣以壽為戚既不¶
能先驅螻蟻乃復頻見此事嗚咽不自勝褚淵等奉璽¶
綬帥百官詣齊宮勸進王即皇帝位于南郊大赦改元¶
奉宋順帝為汝隂王優崇之禮皆倣宋初築宮丹陽置¶
兵守衞之以褚淵為司徒賔客賀者滿座褚炤歎曰彦¶
囘少立名行何意披猖至此門户不幸乃復有今日之¶
拜使彦囘作中書郎而死不當為一名士邪名徳不昌¶
<pb:KR2h0002_WYG_018-102a>¶
乃復有期頥之壽淵固辭不拜奉朝請¶
　　　王晏以專權取敗¶
建武四年初尚書令王晏為世祖所寵任及明帝謀廢¶
鬱林王晏即欣然推奉鬱林王已廢明帝與晏晏於東¶
府語及時事晏抵掌曰公常言晏怯今定何如明帝即¶
位晏自謂佐命新朝常非薄世祖故事既居朝端事多¶
専決内外要職並用所親毎與明帝爭用人明帝雖以¶
事際須晏而心惡之始安王遙光勸明帝誅晏明帝曰¶
<pb:KR2h0002_WYG_018-102b>¶
晏於我有功且未有罪遙光曰晏尚不能為武帝安能¶
為陛下乎明帝黙然明帝遣心腹左右陳世範等出塗¶
巷採聽異言晏輕淺無防意望開府數呼相工自視云¶
當大貴與賔客語好屏人清閒明帝聞之疑晏欲反遂¶
有誅晏之意奉朝請鮮于文粲宻探上㫖告晏有異志¶
明帝召晏於華林省誅之鬱林王之將廢也晏從弟御¶
史中丞思遠謂晏曰兄荷世祖厚恩今一旦贊人如此¶
事彼或可以權計相須未知兄將來何以自立若及此¶
<pb:KR2h0002_WYG_018-103a>¶
引決猶可保全門户不失後名晏曰方噉粥未暇此事¶
思遠知明帝外待晏厚而内已疑異乘間謂晏曰時事¶
稍異兄亦覺不凡人多拙於自謀而巧於謀人晏不應¶
思遠退晏方歎曰世乃有勸人死者旬日而晏敗明帝¶
聞思遠言故不之罪仍遷侍中¶
　　　蕭衍内有受禪之志¶
梁天監元年大司馬蕭衍内有受禪之志沈約微叩其¶
端大司馬不應它日又進曰今與古異不可以淳風期¶
<pb:KR2h0002_WYG_018-103b>¶
物士大夫攀龍附鳳者皆望有尺寸之功今童兒牧豎¶
皆知齊祚已終明公當承其運天文䜟記又復炳然天¶
心不可違人情不可失茍厯數所在雖欲謙光亦不可¶
得已大司馬曰吾方思之約曰公初建牙樊沔此時應¶
思今王業已成何所復思若不早定大業脱有一人立¶
異即損威徳且人非金玉時事難保豈可以建安之封¶
遺之子孫若天子還都公卿在位則君臣分定無復異¶
心君明於上臣忠於下豈復有人方更同公作賊大司¶
<pb:KR2h0002_WYG_018-104a>¶
馬然之約出大司馬召范雲告之雲對略同約㫖大司¶
馬命草具其事約乃出懷中詔書并諸選置大司馬曰¶
我起兵於今三年矣功臣諸將實有其勞然成帝業者¶
卿二人也於是詔進大司馬位相國總百揆揚州牧封¶
十郡為梁公備九錫之禮置梁百司去録尚書之號¶
　　　北魏爾朱榮遙制朝政¶
中大通二年魏爾朱榮雖居外藩遙制朝政樹置親黨¶
布列敬宗左右伺察動静大小必知敬宗雖受制於榮¶
<pb:KR2h0002_WYG_018-104b>¶
然性勤政事朝夕不倦數親覽辭訟理寃獄榮聞之不¶
恱敬宗又與吏部尚書李神儁議清治選部榮嘗闗補¶
曲陽縣令神儁以階懸不奏别更擬人榮大怒即遣所¶
褚者往奪其任神儁懼而辭位榮使尚書左僕射爾朱¶
世隆攝選榮啓北人為河南諸州敬宗未之許太宰天¶
穆入見面論敬宗猶不許天穆曰天柱既有大功為國¶
宰相若請普代天下官恐陛下亦不得違之如何啓數¶
人為州遽不用也敬宗正色曰天柱若不為人臣朕亦¶
<pb:KR2h0002_WYG_018-105a>¶
須代如其猶存臣節無代天下百官之理榮聞之大恚¶
恨曰天子由誰得立今乃不用我語爾朱皇后性姤忌¶
屢致忿恚帝遣爾朱世隆語以大理后曰天子由我家¶
置立今便如此敬宗既外逼於榮内廹皇后恒怏怏不¶
以萬乘為樂榮見四方無事奏稱參軍許周勸臣取九¶
錫臣惡其言已斥遣令去榮時望得殊禮故以意諷朝¶
廷敬宗實不欲與之因稱歎其忠¶
　　　東西魏下詔移檄¶
<pb:KR2h0002_WYG_018-105b>¶
大同元年西魏下詔數髙歡三十罪且曰朕將親總六¶
軍與丞相掃除凶醜歡亦移檄於東魏謂宇文黒&KR0425;斛¶
思椿為逆徒且言今分命諸將領兵百萬刻期西討¶
　　　東魏侯景專制河南¶
中大同元年東魏河南大將軍侯景右足偏短弓馬非¶
其長而多謀筭諸將髙敖曹彭樂等皆勇冠一時景常¶
輕之曰此屬皆如豕突勢何所至景常言於丞相髙歡¶
願得兵三萬横行天下要須濟江縛取蕭衍老公以為¶
<pb:KR2h0002_WYG_018-106a>¶
太平寺主歡使將兵十萬專制河南杖任若已之半體¶
景素輕髙澄嘗謂司馬子如曰髙王在吾不敢有異王¶
没吾不能與鮮卑小兒共事子如掩其口及歡疾篤澄¶
詐為歡書以召景先是景與歡約曰今握兵在遠人易¶
為詐所賜書背請加微㸃歡從之景得書無點辭不至¶
又聞歡疾篤用其行臺郎王偉計遂擁兵自固歡謂澄¶
曰我雖病汝面更有餘憂何也澄未及對歡曰豈非憂¶
侯景叛邪對曰然歡曰景專制河南十四年矣常有飛¶
<pb:KR2h0002_WYG_018-106b>¶
揚䟦扈之志顧我能畜養非汝所能駕御也今四方未¶
定勿遽發喪¶
　　　髙澄使崔季舒毆帝¶
太清元年東魏静帝美容儀旅力過人能挾石師子踰¶
宮牆射無不中好文學從容沈雅時人以為有孝文風¶
烈大將軍髙澄深忌之使中書黄門郎崔季舒察静帝¶
動静小大皆令季舒知之澄與季舒書曰癡人比復何¶
似癡勢小差未宜用心檢校澄嘗侍飲酒舉大觴屬静¶
<pb:KR2h0002_WYG_018-107a>¶
帝曰臣澄勸陛下酒静帝不勝忿曰自古無不亾之國¶
朕亦何用此生為澄怒曰朕朕狗脚朕使崔季舒毆静¶
帝三拳奮衣而出明日澄使季舒入勞静帝静帝亦謝¶
焉静帝不堪憂辱詠謝靈運詩曰韓亡子房奮秦帝魯¶
連恥本自江海人忠義動君子侍講荀濟知帝意乃與¶
元瑾等謀誅澄澄勒兵入宮見静帝不拜而坐曰陛下¶
何意反臣父子功存社稷何負陛下邪此必左右妃嬪¶
輩所為欲殺胡夫人及李嬪静帝正色曰自古唯聞臣¶
<pb:KR2h0002_WYG_018-107b>¶
反君不聞君反臣王自欲反何乃責我我殺王則社稷¶
安不殺則滅亡無日我身且不暇惜況於妃嬪必欲弑¶
逆緩速在王澄乃下牀叩頭大啼謝罪於是酣飲夜乆¶
乃出居三日幽静帝於含章臺¶
　　　武帝為侯景所制¶
三年武帝雖外為侯景所制而内甚不平景欲以宋子¶
仙為司空武帝曰調和隂陽安用此物景又請以其黨¶
二人為便殿主帥武帝不許景不能强心甚憚之使其¶
<pb:KR2h0002_WYG_018-108a>¶
軍士入直省中或驅驢馬帶弓刀出入宮庭武帝怪而¶
問之直閤將軍周石珍對曰侯丞相甲士武帝大怒叱¶
石珍曰是侯景何謂丞相左右皆懼是後武帝所求多¶
不遂志飲膳亦為所裁節憂憤成疾卧淨居殿口苦索¶
宻不得再曰荷荷遂殂景祕不發喪遷殯於昭陽殿迎¶
太子於永福省使如常入朝王偉陳慶皆侍太子太子¶
嗚咽流涕不敢泄聲殿外文武皆莫之知¶
　　　東魏静帝禪位於齊¶
<pb:KR2h0002_WYG_018-108b>¶
大寳元年東魏進齊王髙洋位相國揔百揆備九錫侍¶
中張亮等求入啓事東魏孝静帝在昭陽殿見之亮曰¶
五行逓運有始有終齊王聖徳欽明萬方歸仰願陛下¶
遠法堯舜静帝歛容曰此事推挹已乆謹當遜避乃下¶
御座步就東廊詠范蔚宗後漢書賛曰獻生不辰身播¶
國屯終我四百永作虞賔所司請發静帝曰古人念遺¶
簮弊履朕欲與六宮别可乎髙隆之曰今日天下猶陛¶
下之天下況在六宮静帝步入與妃嬪已下别舉宮皆¶
<pb:KR2h0002_WYG_018-109a>¶
哭趙國李嬪誦陳思王詩云王其愛玉體俱享黄髪期¶
静帝出雲龍門遣太尉彭城王韶等奉璽綬禪位于齊¶
齊王即皇帝位于南郊¶
　　　侯景自號宇宙大將軍¶
侯景自加宇宙大將軍都督六合諸軍事以詔文呈簡¶
文帝簡文帝驚曰將軍乃有宇宙之號乎¶
　　　侯景防衞簡文帝¶
簡文帝自即位以來侯景防衞甚嚴外人莫得進見唯¶
<pb:KR2h0002_WYG_018-109b>¶
武林侯諮及僕射王克舍人殷不害並以文弱得出入¶
卧内簡文帝與之講論而已及南康王會理死克不害¶
懼禍稍自疎諮獨不離帝朝請無絶景惡之使其仇人¶
刁戍刺殺諮於廣莫門外簡文帝之即位也景與簡文¶
帝登重雲殿禮佛為誓云自今君臣兩無猜貳臣固不¶
負陛下陛下亦不得負臣及會理謀泄景疑簡文帝知¶
之故殺諮簡文帝自知不乆指所居殿謂殷不害曰龎¶
㳙當死此下¶
<pb:KR2h0002_WYG_018-110a>¶
　　　唐楊國忠告李林甫謀反¶
天寶十二載楊國忠使人說安禄山誣李林甫與阿布¶
思謀反禄山使阿布思部落降者詣闕誣告林甫與阿¶
布思約為父子明皇信之下吏按問林甫壻諌議大夫¶
楊齊宣懼為所累附國忠意證成之時林甫尚未葬制¶
削林甫官爵子孫有官者除名流嶺南及黔中給隨身¶
衣及糧食自餘貲産並没官近親及黨與坐貶者五十¶
餘人剖林甫棺抉取含珠禠金紫更以小棺如庶人禮¶
<pb:KR2h0002_WYG_018-110b>¶
葬之¶
　　　李峴陳李輔國專權之狀¶
乾元二年李峴為相於上前叩頭論制敕皆應由中書¶
出具陳輔國專權亂政之狀肅宗感悟賞其正直輔國¶
所行事多所變更罷其察事輔國由是讓行軍司馬請¶
歸本官肅宗不許¶
　　　顔真卿論元載專權¶
大厯元年元載專權恐奏事者攻訐其私乃請百官凡¶
<pb:KR2h0002_WYG_018-111a>¶
論事皆先白長官長官白宰相然後奏聞仍以上㫖諭¶
百官曰比日諸司奏事煩多所言多讒毁故委長官宰¶
相先定其可否刑部尚書顔真卿上疏以為郎官御史¶
陛下之耳目今使論事者先白宰相是自掩其耳目也¶
陛下患羣臣之為讒何不察其言之虛實若所言果虛¶
宜誅之果實宜賞之不務為此而使天下謂陛下厭聽¶
覽之煩託此為辭以塞諌争之路臣竊為陛下惜之太¶
宗著司門式云其無門籍人有急奏者皆令門司與仗¶
<pb:KR2h0002_WYG_018-111b>¶
家引奏無得闗礙所以防壅蔽也天寳以後李林甫為¶
相深疾言者道路以目上意不下逮下情不上達䝉蔽¶
喑嗚卒成幸蜀之禍陵夷至于今日其所從來者漸矣¶
夫人主大開不諱之路羣臣猶莫敢盡言況今宰相大¶
臣裁而抑之則陛下所見聞者不過三數人耳天下之¶
士鉗口結舌陛下見無復言者以為天下無事可論是¶
林甫復起於今日也昔林甫雖擅權羣臣有不諮宰相¶
輒奏事者則託以它事隂中傷之猶不敢明令百司奏¶
<pb:KR2h0002_WYG_018-112a>¶
事皆先白宰相也陛下儻不早寤漸成孤立後雖悔之¶
亦無及矣載聞而恨之奏真卿誹謗貶峽州别駕¶
　　　文宗不從李宗閔奏罷鄭覃¶
太和七年初李宗閔惡鄭覃在禁中數言事奏罷其侍¶
講文宗從容謂宰相曰殷侑經術頗似鄭覃宗閔對曰¶
覃侑經術誠可尚然論議不足聽李徳裕曰覃侑論議¶
它人不欲聞惟陛下欲聞之後旬日宣出除覃御史大¶
夫宗閔謂樞宻使崔潭峻曰事一切宣出安用中書潭¶
<pb:KR2h0002_WYG_018-112b>¶
峻曰八年天子聽其自行事亦可矣宗閔愀然而止¶
　　　韋𢎞質言李德裕權重¶
會昌五年李徳裕秉政日乆好徇愛憎人多怨之自杜¶
悰崔鉉罷相宦官左右言其太専武宗亦不恱給事中¶
韋𢎞質上疏言宰相權重不應更領三司錢榖徳裕奏¶
稱制置職業人主之柄𢎞質受人教導所謂賤人圖柄¶
臣非所宜言𢎞質坐貶官由是衆怒愈甚¶
　　　宣宗素惡李徳裕之専¶
<pb:KR2h0002_WYG_018-113a>¶
六年宣宗素惡李徳裕之專即位之日徳裕奉册既罷¶
謂左右曰適近我者非太尉邪毎顧我使我毛髮洒淅¶
宣宗始聽政以李徳裕同平章事充荆南節度使徳裕¶
秉權日乆位重有功衆不謂其遽罷聞之莫不驚駭¶
　　　朱全忠怒韓偓薦人爲相¶
天復三年初翰林學士承㫖韓偓之登進士第也御史¶
大夫趙崇知貢舉昭宗返自鳳翔欲用偓為相偓薦崇¶
及兵部侍郎王賛自代昭宗欲從之崔𦙍惡其分已權¶
<pb:KR2h0002_WYG_018-113b>¶
使朱全忠入爭之全忠見昭宗曰趙崇輕薄之魁王賛¶
無才用韓偓何得妄薦為相昭宗見全忠怒甚不得已¶
貶偓濮州司馬昭宗宻與偓泣别偓曰是人非復前來¶
之比臣得逺貶及死乃幸耳不忍見簒弑之辱¶
　　　朱全忠殺崔𦙍¶
天祐元年朱全忠宻表崔𦙍專權亂國離間君臣并其¶
黨鄭元規陳班等皆請誅之詔責授𦙍太子少傅分司¶
貶元規循州司户班湊州司户下詔罪狀𦙍等全忠宻¶
<pb:KR2h0002_WYG_018-114a>¶
令宿衞都指揮使朱友諒以兵圍崔𦙍第殺𦙍及鄭元¶
規陳班并𦙍所親厚者數人¶
　　　朱全忠逼昭宗遷都洛陽¶
初昭宗在華州朱全忠屢表請昭宗遷都洛陽昭宗雖¶
不許全忠常令東都留守張全義繕修宮室全忠引兵¶
屯河中昭宗御延喜樓朱全忠遣牙將冦彦卿奉表請¶
昭宗遷都洛陽及下樓裴樞已得全忠移書促百官東¶
行驅徙士民號哭滿路罵曰賊臣崔𦙍召朱温來傾覆¶
<pb:KR2h0002_WYG_018-114b>¶
社稷使我曹流離至此老幼繦屬月餘不絶車駕發長¶
安全忠以其將張廷範為御營使毁長安宮室百司及¶
民間廬舍取其材浮渭㳂河而下長安自是遂丘墟矣¶
全忠發河南北諸鎮丁匠數萬令張全義治東都宮室¶
江浙湖嶺諸鎮附全忠者皆輸貨財以助之車駕至華¶
州民夾道呼萬歳昭宗泣謂曰勿呼萬歲朕不復為汝¶
主矣館於興徳宫謂侍臣曰鄙語云紇干山頭凍殺雀¶
何不飛去生處樂朕今漂泊不知竟落何所因泣下沾¶
<pb:KR2h0002_WYG_018-115a>¶
襟左右莫能仰視全忠自河中來朝昭宗延全忠入寢¶
室見何后后泣曰自今大家夫婦委身全忠矣¶
　　　朱全忠邀昭宗幸私第¶
以朱全忠兼判左右神䇿及六軍諸衞事全忠置酒私¶
第邀昭宗臨幸全忠辭昭宗先赴洛陽督修宫室昭宗¶
與之宴羣臣既罷昭宗獨留全忠及忠武節度使韓建¶
飲皇后出自捧玉巵以飲全忠晉國夫人可證附昭宗¶
耳語建躡全忠足全忠以為圖已不飲陽醉而出全忠¶
<pb:KR2h0002_WYG_018-115b>¶
奏以長安為佑國軍以韓建為佑國節度使昭宗復遣¶
間使以絹詔告急於王建楊行宻李克用等令糾帥藩¶
鎮以圖匡復曰朕至洛陽則為所幽閉詔敕皆出其手¶
朕意不復得通矣¶
　　　朱全忠殺李彦威以塞謗¶
朱全忠聞朱友恭等弑昭宗陽驚號哭自投於地曰奴¶
輩負我令我受惡名於萬代至東都伏梓宮慟哭流涕¶
又見昭宣帝自陳非己志請討賊先是護駕軍士有掠¶
<pb:KR2h0002_WYG_018-116a>¶
米於市者全忠奏朱友恭不戢士卒侵擾市肆友恭貶¶
崖州司户復姓名李彦威賜自盡彦威臨刑大呼曰賣¶
我以塞天下之謗如鬼神何行事如此望有後乎¶
　　　朱全忠使蔣𤣥暉殺諸王¶
二年是日社朱全忠使蔣𤣥暉邀昭宗諸子徳王裕棣¶
王祤䖍王褉沂王禋遂王禕景王祕祁王祺雅王禎瓊¶
王祥置酒九曲池酒酣悉縊殺之投尸池中¶
　　　朱全忠急於𫝊禪¶
<pb:KR2h0002_WYG_018-116b>¶
朱全忠急於傳禪宻使蔣𤣥暉等謀之𤣥暉與柳璨等¶
議以魏晉以來皆先封大國加九錫殊禮然後受禪當¶
次第行之乃先除全忠諸道元帥以示有漸仍以刑部¶
尚書裴廸為送官告使全忠大怒宣徽副使王殷趙殷¶
衡疾𤣥暉權寵欲得其處因譛之於全忠曰𤣥暉璨等¶
欲延唐祚故逗遛其事以須變𤣥暉聞之懼自至壽春¶
具言其狀全忠曰汝曹巧述閒事以沮我借使我不受¶
九錫豈不能作天子邪𤣥暉曰唐祚已盡天命歸王愚¶
<pb:KR2h0002_WYG_018-117a>¶
智皆知之𤣥暉與柳璨等非敢有背徳但以今兹晉燕¶
歧蜀皆吾勍敵王遽受禪彼心未服不可不曲盡義理¶
然後取之欲為王創萬代之業耳全忠叱曰奴果反矣¶
𤣥暉惶遽辭歸與璨議行九錫時天子將郊祀百官既¶
習儀裴迪自大梁還言全忠怒曰柳璨蔣𤣥暉等欲延¶
唐祚乃郊天也璨等懼敕改用來年正月上辛¶
　　　後唐孟漢瓊居中用事¶
長興二年以孟漢瓊知内侍省事充宣徽北院使漢瓊¶
<pb:KR2h0002_WYG_018-117b>¶
本趙王鎔奴也時范延光趙延壽雖為樞宻使懲安重¶
誨以剛愎得罪毎於政事不敢可否獨漢瓊與王淑妃¶
居中用事人皆憚之先是宮中須索稍踰常度重誨輒¶
執奏由是非分之求殆絶至是漢瓊直以中宮之命取¶
府庫物不復闗由樞宻院及三司亦無文書所取不可¶
勝紀¶
　　　呉徐知誥有傳禪之志¶
清泰元年呉人多不欲遷都者呉主遣宋齊丘如金陵¶
<pb:KR2h0002_WYG_018-118a>¶
諭知誥罷遷都先是知誥乆有傳禪之志以呉主無失¶
徳恐衆心不恱欲待嗣君宋齊丘亦以為然一旦知誥¶
臨鏡鑷白髭歎曰國家安而吾老矣奈何周宗知其意¶
請如江都微以傳禪諷呉主且告齊丘齊丘以宗先已¶
心疾之遣使馳詣金陵手書切諌以為天時人事未可¶
知誥愕然後數日齊丘至請斬宗以謝呉主乃黜宗為¶
池州副使乆之節度副使李建勲行軍司馬徐玠等屢¶
陳知誥功業宜早從民望召宗復為都押牙知誥由是¶
<pb:KR2h0002_WYG_018-118b>¶
疎齊丘¶
　　　潞王不虞石敬瑭¶
潞王與石敬瑭皆以勇力善鬬事明宗為左右然心競¶
素不相恱潞王即位敬瑭不得已入朝山陵既畢不敢¶
言歸時敬瑭乆病羸瘠太后及魏國公主屢為之言而¶
鳳翔舊將佐多勸潞王留之惟韓昭𦙍李專美以為趙¶
延壽在汴不宜猜忌敬瑭潞王亦見其骨立不以為虞¶
乃曰石郎不惟宻親兼自少與吾同艱難今我為天子¶
<pb:KR2h0002_WYG_018-119a>¶
非石郎尚誰託哉乃復以為河東節度使¶
　　　石敬瑭隂為自全之計¶
二年河東節度使北面總管石敬瑭既還鎮隂為自全¶
之計潞王好咨訪外事常命端明殿學士李專美翰林¶
學士李崧知制誥呂琦薛文遇翰林天文趙延乂等更¶
直於中興殿庭與語或至夜分敬瑭賂太后左右令伺¶
潞王之宻謀事無巨細皆知之敬瑭多於賔客前自稱¶
羸瘠不堪為帥兾朝廷不之忌時契丹屢冦北邊禁軍¶
<pb:KR2h0002_WYG_018-119b>¶
多在幽并敬瑭與趙徳鈞求益兵運糧朝夕相繼詔借¶
河東人有蓄積者菽粟詔鎮州輸絹五萬匹於總管府¶
糴軍糧率鎮兾人車千五百乗運糧於代州又詔魏博¶
市糴時水旱民饑敬瑭遣使督趣嚴急山東之民流散¶
亂始兆矣敬瑭將大軍屯忻州朝廷遣使賜軍士夏衣¶
傳詔撫諭軍士呼萬歲者數四敬瑭懼幕僚河内段希¶
堯請誅其倡首者敬瑭命都押牙劉知遠斬挾馬都將¶
李暉等三十六人以徇潞王聞之益疑敬瑭¶
<pb:KR2h0002_WYG_018-120a>¶
　　　呉越胡進思擅廢立之權¶
後漢天福十二年呉越王𢎞倧性剛嚴内牙統軍使胡¶
進思恃迎立功干預政事𢎞倧惡之欲授以一州進思¶
不可進思有所謀議𢎞倧數面折之進思建議遣李孺¶
贇歸福州及孺贇叛𢎞倧責之進思愈不自安𢎞倧與¶
内牙指揮使何承訓謀逐進思𢎞倧猶豫未決承訓恐¶
事泄反以謀告進思𢎞倧夜宴將吏進思疑其圖已與¶
其黨謀作亂帥親兵百人戎服執兵入見於天䇿堂曰¶
<pb:KR2h0002_WYG_018-120b>¶
老奴無罪王何故圖之𢎞倧叱之不退左右持兵者皆¶
憤怒𢎞倧猝愕不暇發言趨入義和院進思鎻其門矯¶
稱王命告中外云猝得風疾傳位於同參相府事𢎞俶¶
進思因帥諸將迎𢎞俶於私第進思稱𢎞倧之命承制¶
授𢎞俶鎮海鎮東節度使兼侍中𢎞俶曰能全吾兄乃¶
敢承命不然當避賢路進思許之𢎞俶始視事¶
　　　郭威鎮鄴都備契丹¶
乾祐三年朝廷以契丹近入境横行河北諸藩鎮各自¶
<pb:KR2h0002_WYG_018-121a>¶
守無扞禦之者議以郭威鎮鄴都使督諸將以備契丹¶
史𢎞肇欲威仍領樞宻使蘇逢吉以為故事無之𢎞肇¶
曰領樞宻使則可以便宜從事諸軍畏服號令行矣隱¶
帝卒從𢎞肇議𢎞肇怨逢吉異議逢吉曰以内制外順¶
也今反以外制内其可乎制以威為鄴都留守天雄節¶
度使樞宻使如故仍詔河北兵甲錢榖但見郭威文書¶
立皆禀應明日朝貴會飲於竇貞固之第𢎞肇舉大觴¶
屬威厲聲曰昨日廷議一何同異今日為弟飲之逢吉¶
<pb:KR2h0002_WYG_018-121b>¶
與楊邠亦舉觴曰是國家之事何足介意𢎞肇又厲聲¶
曰安定國家在長槍大劒安用毛錐王章曰無毛錐則¶
財賦何從可出自是將相始有隙¶
　　　楊邠等以專權見殺¶
隱帝左右嬖倖浸用事太后親戚亦干預朝政楊邠等¶
屢裁抑之太后有故人子求補軍職史𢎞肇怒而斬之¶
隱帝初除三年喪聽樂賜伶人錦袍玉帶伶人詣𢎞肇¶
謝𢎞肇怒曰士卒守邊苦戰猶未有以賜之汝曹何功¶
<pb:KR2h0002_WYG_018-122a>¶
而得此皆奪以還官隱帝欲立所幸耿夫人為后邠以¶
為太速夫人卒隱帝欲以后禮葬之邠復以為不可隱¶
帝年益壯厭為大臣所制邠𢎞肇嘗議事於帝前隱帝¶
曰審圖之勿令人有言邠曰陛下但禁聲有臣等在隱¶
帝積不能平左右因乗間譛之於隱帝云邠等專恣終¶
當為亂隱帝信之遂與李業聶文進謀誅邠等議既定¶
邠等入朝有甲士數十自廣政殿出殺邠𢎞肇於東廡¶
下文進亟召宰相朝臣班於崇元殿宣云邠等謀反已¶
<pb:KR2h0002_WYG_018-122b>¶
伏誅與卿等同慶又召諸軍將校至萬歳殿庭隱帝親¶
諭之且曰邠等以穉子視朕朕今始得為汝主汝輩免¶
横憂矣皆拜謝而退¶
　¶
　¶
　¶
　¶
　通鑑總𩔖卷十八下¶
